---
id: 9562
title: 'iPhone ve iPad Kontrol Merkezi’ne Shazam Düğmesi Nasıl Eklenir?'
date: '2020-11-07T20:20:08+03:00'
author: 'Ahmet Can Bilici'
layout: post
guid: 'https://intersiber.com/?p=9562'
permalink: /iphone-ve-ipad-kontrol-merkezine-shazam-dugmesi-nasil-eklenir/
post_views_count:
    - '64'
image: /wp-content/uploads/2020/11/iphone-ve-ipad-kontrol-merkezine-shazam-dugmesi-nasil-eklenir.jpg
categories:
    - Apple
tags:
    - ipad
    - iphone
    - shazam
---

**Apple**, çevrenizde çalan müziği algılayabilen meşhur uygulama **Shazam’ı** 2018 yılında satın aldı. Shazam halen bağımsız bir uygulama olsa da Apple, müzik tanıma özelliğini iPhone ve iPad’e entegre etti. Cihazın kontrol merkezine eklenen **Shazam** butonunun nasıl kullanıldığını anlattık.

Başlamadan önce, iPhone ya da iPad’inizde Shazam uygulamasının yüklü olmasına ihtiyacınız olduğunu unutmayın. İhtiyacınız olan iPhone için iOS 14.2, iPad içinse iPadOS 14.2 sürümü.

## iPhone ve iPad kontrol merkezine Shazam düğmesi ekleme

Shazam düğmesi varsayılan olarak iPhone ve iPad kontrol merkezine yerleştirilmemiştir. Müzik tanıma düğmesini etkinleştirmek için, Kontrol Merkezi’ni özelleştirmeniz gerekecektir.

- iPhone ya da iPad’in “Ayarlar” uygulamasını açarak başlayın.
- Ardından “Kontrol Merkezi” seçeneğine gidin.
- Sonraki adımda, Kontrol Merkezi’nde bulunan kısayolların ve kontrollerin bir listesini göreceksiniz. “Daha fazla kontrol” bölümüne gidin. “Müzik tanıma”nın yanındaki “+” düğmesine dokunun.
- Shazam düğmesi artık etkindir ve “Dahil edilen kontroller” bölümüne taşınır. Kontrol Merkezi’nde “müzik tanıma” düğmesinin yerleşimini yeniden düzenlemek için, tutamaca dokunup basılı tutmanız yeterlidir.

## Shazam düğmesi nasıl kullanılır?

Kontrol Merkezi’ne Shazam müzik tanıma seçeneğini eklediğinize göre, artık yeni müzikleri keşfe hazırsınız.

<figure class="wp-block-image size-large">![](https://intersiber.com/wp-content/uploads/2020/11/iphone-a-shazam-butonu-ekleme.png)</figure>- Telefon ya da tabletinizin ekranının sağ üst köşesinden aşağı kaydırarak Kontrol Merkezi’ni açın. Gri renkli Shazam butonuna dokunun.
- Etkinleştirdikten sonra Shazam müziği algılayacaktır.
- Şarkı tanımlandığında, ekranın üst kısmında bir başlık bildirimi gelir. Şarkı hakkında daha çok bilgi için üzerine dokunabilirsiniz.
- Shazam, 15 saniye içinde şarkıyla ilgili bir sonuç bulamazsa, size sonucu bildirir.