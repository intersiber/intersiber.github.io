---
id: 8659
title: 'Youtube’un Hedefinde TikTok Var: 15 Saniyelik Kısa Video Kayıt Özelliği Geliyor'
date: '2020-06-26T13:26:12+03:00'
author: 'Ahmet Can Bilici'
layout: post
guid: 'https://intersiber.com/?p=8659'
permalink: /youtubeun-hedefinde-tiktok-var-15-saniyelik-kisa-video-kayit-ozelligi-geliyor/
post_views_count:
    - '59'
image: /wp-content/uploads/2020/06/youtube-un-hedefinde-tiktok-var-15-saniyelik-kisa-video-kayit-ozelligi-geliyor.jpg
categories:
    - 'Sosyal Medya'
tags:
    - tiktok
    - youtube
---

Facebook ve Instagram gibi, kısa videolarla **Tiktok’un** popülerliğini yakalamak isteyen devlerin arasına **Youtube** da katılıyor. 15 saniyelik kısa videolar kaydetme özelliğiyle **Tiktok’a** rakip olmayı hedefleyen Youtube, özelliği iOS ve Android’deki bazı kullanıcılara sunmaya başladı.

Çok bölümlü videolar adı verilen özellik **kısa** **videolar** kaydetmeye olanak tanıyor. Youtube’un geliştirdiği yeni özellik, sonunda 15 saniyelik bir videoda toplanacak bir klip oluşturmak. Youtube, yaptığı açıklamada mobil uygulama üzerinden kolay bir şekilde, birden fazla klip kaydedilmesine izin vereceğini ifade etti.

<figure class="wp-block-image size-large">![](https://intersiber.com/wp-content/uploads/2020/06/youtube-tiktok-kisa-video-ozelligi.jpg)</figure>İçerik oluşturucuların birden fazla klibi, doğrudan **Youtube** mobil uygulamasında kolay bir şekilde kaydetmeleri ve tek bir video olarak yüklemeleri için yeni bir özellik deniyoruz. Özelliği test etmek istiyorsanız, “video oluşturma” seçeneğini göreceksiniz. Klibinizi kaydetmek için kayıt düğmesine dokunun ve basılı tutun, klibi durdurmak için tekrar dokunun ya da düğmeyi serbest bırakın. Maksimum 15 saniyeye kadar çekim yapabileceksiniz.”

Youtube ayrıca, tek seferde uzun videolar yüklemek isteyenlerin, doğrudan telefonun galerisinden yüklemeleri yapabileceğini açıkladı. Şirketin bu hamlesi, sosyal medya kullanıcılarına Tiktok yerine, Youtube aracılığı ile kısa videolar yüklemeye teşvik eden bir strateji hamlesi.

Tiktok’u diğerlerinden ayıran yönü, kısa videolardan ziyade AR sistemleri ve özel efektler. **Tiktok**, bu özellikleri sunarak, geniş kullanıcı tabanı ile sosyal medya trendleri ortaya koyan bir mecra haline geldi.