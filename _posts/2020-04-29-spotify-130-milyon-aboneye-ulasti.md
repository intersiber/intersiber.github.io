---
id: 6171
title: 'Spotify 130 Milyon Aboneye Ulaştı'
date: '2020-04-29T17:04:35+03:00'
author: 'Beyza Bayrakdar'
layout: post
guid: 'https://intersiber.com/?p=6171'
permalink: /spotify-130-milyon-aboneye-ulasti/
post_views_count:
    - '39'
image: images/spotify-130-milyon-aboneye-ulasti-scaled.jpg
categories:
    - Genel
tags:
    - anchor
    - covid-19
    - spotify
---

Müzik şirketi yaptığı açıklamada, **Spotify’**ın Mart ayının sonunda bir önceki yıla göre %31 artışla **130 milyon** aboneye ulaştığını, **286 milyon** aktif kullanıcıya sahip olduğunu ve gelirlerinde **%22** oranında artış gözlemlediklerini söyledi.

Spotify, 31 Mart’ta sona eren üç aylık dönemin tahminlerini karşıladığını, koronavirüs pandemisinden şirketin neredeyse hiç etkilenmediğini ancak insanların günlük rutinlerinin değiştiğini belirtti. Şirket, “Sabah rutinleri önemli ölçüde değişti. Her gün artık haftasonu gibi görünüyor.” dedi.

<figure class="wp-block-image size-large">![](images/spotify-1600x1066.jpg)</figure>Arabalarda, giyilebilir ürünlerde ve masaüstü tarayıcılarda erişim oranının çift haneli düşüşe uğradığını söyleyen şirket, TV ve oyun konsolları aracılığıyla platformu dinleyen kitlenin **%50**‘den fazla artışıyla bu boşluğu doldurduğunu belirtti.

Kullanıcıların bu zor zamanlarda “**Chill**” ve enstrümantal şarkılardan oluşan çalma listeleriyle motivasyon temalı podcast’leri dinleyerek sakinleştirici şarkılara yöneldiğini ifade etti. Şirketin 2019’da satın aldığı podcast oluşturma platformu olan **Anchor** üzerinden pek çok kişi kendi karantinalarının podcast’ini kaydetmeye başladı.

Ayrıca, reklam destekli gelirlerinin tahminlerinin altında kaldığını ve reklam gelirinde **%20**’den fazla bir düşüş yaşandığını belirtti. Bunun sonucunda yıl için gelir rehberliğini düşürdüğünü ve yılın geri kalanında işe alma planlarını yavaşlattığını açıkladı.

Müzik ve podcast şirketinin büyüme oranının artması işletme zararlarının sadece **17 milyon €**‘ya düşmesiyle **1.8 milyar €** gelir elde etmesine yardımcı oldu.