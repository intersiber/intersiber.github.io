---
id: 8075
title: 'Fitbit, Acil Durum Solunum Cihazı İçin FDA’dan Onay Aldı'
date: '2020-06-04T18:00:43+03:00'
author: 'Ahmet Can Bilici'
layout: post
guid: 'https://intersiber.com/?p=8075'
permalink: /fitbit-acil-durum-solunum-cihazi-icin-fdadan-onay-aldi/
post_views_count:
    - '29'
image: /wp-content/uploads/2020/06/fitbit-acil-durum-solunum-cihazi-icin-fda-dan-onay-aldi.jpg
categories:
    - Genel
tags:
    - Fitbit
    - 'fitbit flow'
    - koronavirüs
    - ventilatör
---

**Koronavirüs** sürecinde birçok şirket, maske ya da solunum cihazı gibi acil gereksinimler için ürün geliştirdi. **Giyilebilir** **teknoloji** alanında ürünler sunan Fitbit de, acil durum ventilatörü üretimi ile gündeme gelmişti. Şirket, **Fitbit** **Flow** adını verdiği acil durum ventilatörü için ABD Gıda ve İlaç İdaresi’nden (FDA) Acil Durum Kullanım Yetkisi aldı.

## Düşük maliyetli ve pratik

<figure class="wp-block-image size-large">![](https://intersiber.com/wp-content/uploads/2020/06/fitbit-ventilator.png)</figure>**Fitbit’in** ürettiği solunum cihazının en çok öne çıkan özelliği, uygun maliyetli olması ve kullanımı için eğitim ya da uzmanlığın gerekli olmaması. Bu da, özellikle acil durumlarda koronavirüs salgınında, en çok ihtiyaç duyulan tedavilerden biri olan solunum tedavisini daha pratik bir hale getirebilecek.

**Fitbit** **ventilatörü**, **MIT’nin** **E-Vent** sistemini esas alıyor. Birleşik Krallık hükümeti de, aynı sistem ile hastanelerde solunum cihazı donanımını güçlendirdi. Koronavirüs pandemisinde, acil ihtiyaç duyulan bir gereksinim olan solunum cihazları, birçok kişinin hayatını kurtarabilir.

**Fitbit** solunum cihazı, **tıbbi** **solunum** **cihazları** ile karşılaştırıldığında uygun fiyatlı ve mevcut bileşenleri ile kolayca hazırlanabilir bir ürün olarak öne çıkıyor. Pompanın otomasyonu ile ilgili sensörler, otomatik alarmlar ve hasta izleme özellikleri ile Fitbit, sade ve etkili bir ventilatör geliştirdi.

## İhtiyaç devam ediyor

Koronavirüs salgını sürecinde her ne kadar, birçok ülke vaka artış hızını düşürmeyi başarsa da, salgın henüz bitmedi ve ikinci dalga endişesi herkesi tetikte tutuyor. **Fitbit** **Flow** gibi projeler bu anlamda, olası kötü senaryolarda milyonlarca kişinin hayatını kurtarabilir. Şirketin FDA’dan aldığı onay, hacimli bir seri üretim için büyük şirketlerle ortaklık yapabileceği anlamına geliyor.

**Fitbit** **Flow** tarzı solunum cihazları, geleneksel solunum cihazlarına alternatif olmak üzere tasarlanmadı. Ancak bu cihazın olmadığı yerlerde, hastanın tedavisinin acil bir şekilde yapılabilmesi adına kullanılabilir.