---
id: 4800
title: 'Samsung, Galaxy S20&#8217;de %50 Geri Ödeme Garantisi Sunuyor'
date: '2020-04-02T12:00:00+03:00'
author: 'Beyza Bayrakdar'
layout: post
guid: 'https://intersiber.com/?p=4800'
permalink: /samsung-galaxy-s20-de-yuzde-50-geri-odeme-garantisi-sunuyor/
post_views_count:
    - '26'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/04/samsung_s20-scaled.jpg
categories:
    - Mobil
tags:
    - samsung
    - 'samsung galaxy'
    - 'samsung galaxy s20'
---

Samsung, Droid Life aracılığıyla kendi mağazası için alışılmadık bir geri alım programı başlattı. Bu programa göre şirket, **S20 serisi** telefona sahip olan müşterilere iki yıl içerisinde yaptıkları iadelerinde telefonun değerinin yüzde 50’sini geri verecek.

Piyasaya sürüldükten iki yıl sonra kullanılmış **Samsung** telefonunun piyasa değeri göz önüne alındığında bu oldukça büyük bir anlaşma olabilir. Örneğin piyasaya sürüldüğünde 720 dolara mal olan Galaxy S9, Amazon’da şu anda 270 doların altında kolayca bulunabiliyor. Bugün 1400 dolara 128 GB’lık bir Galaxy S20 Ultra satın alıp, 24 ay sonunda 700 dolara iade alma durumu da kullanıcılara oldukça cazip gelecek gibi görünüyor.

<figure class="wp-block-image size-large">![](https://intersiber.com/wp-content/uploads/2020/04/samsung_s20-1.jpg)</figure>Elbette bu program için bazı şartlar bulunuyor. Telefonun, Samsung’un “normal aşınma ve yıpranmanın ötesinde” zarar görmemiş olması ve tam çalışır durumda olarak tanımladığı “tatmin edici durumda” olacak şekilde iade edilmesi gerekiyor.

Ayrıca S20’yi şu anda 200 dolarlık indirimle 799 dolardan satın alabilirsiniz. Ancak normal fiyatını (999 $) ödemediğiniz sürece geri alım programından yararlanamayacaksınız.