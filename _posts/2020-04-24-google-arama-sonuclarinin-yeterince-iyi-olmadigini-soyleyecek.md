---
id: 5897
title: 'Google, Arama Sonuçlarının ‘Yeterince İyi Olmadığını’ Söyleyecek'
date: '2020-04-24T12:00:00+03:00'
author: 'Ahmet Can Bilici'
layout: post
guid: 'https://intersiber.com/?p=5897'
permalink: /google-arama-sonuclarinin-yeterince-iyi-olmadigini-soyleyecek/
post_views_count:
    - '71'
image: /wp-content/uploads/2020/04/google-arama-sonuclarinin-yeterince-iyi-olmadigini-soyleyecek.jpeg
categories:
    - Genel
tags:
    - google
---

Google, bugün arama deneyimine farklı bir soluk getirecek, yeni bir özellik ekleyeceğini duyurdu.

Kullanıcıların, arama motorunda daha iyi sonuçlar elde etmesine yardımcı olabilecek güncelleme, “**Aramada mükemmel sonuçlar yok gibi görünüyor**” ifadesiyle, size sonuçların aslında çok da iyi olmadığını söyleyecek.

Bu durum aslında çok yeni bir fikir değil, zira **Google** arama terimlerinizle ilgili sonuç olmadığında bunu belirtiyor. Ancak web içerikleri bir çığ gibi büyürken, internet sitelerini anlamsal olarak analiz etmek oldukça zor bir şey. Google, kalitesiz sonuçların yer aldığı aramaların oranının düşmesi adına, daha doğru yazım ve kelime öbeği önerileri sunmasının yanı sıra, yeni özelliğinde bu çıtayı biraz daha yukarı taşıyor.

<figure class="wp-block-image size-large">![](https://intersiber.com/wp-content/uploads/2020/04/google-arama-algoritmasi.jpg)</figure>**Google**, yüzlerce kriteri baz alan **algoritmasının**, her zaman aramanız için en iyi sonucu vermediğini kabul ederek, internetteki milyarlarca arama teriminde her zaman iyi sonuçlar gelmeyeceğini ifade ediyor.

Şirket, bu özelliğin çok sık görülmeyeceğini ve Google’ın, arama sonuçlarında size en iyi şekilde yardımcı olacak sonuçları sunacağını belirtiyor. Ancak bu özellik, birçok kişi için faydalı olabilir. Nitekim internette farklı alanlarda, içeriğin doğruluğunun ya da kalitesinin denetlenmediği ancak milyonlarca okuyucuya ulaşan, milyonlarca web sitesi var.