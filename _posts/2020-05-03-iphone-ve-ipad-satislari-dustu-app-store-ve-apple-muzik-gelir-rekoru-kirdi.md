---
id: 6328
title: 'iPhone ve iPad Satışları Düştü, App Store ve Apple Müzik Gelir Rekoru Kırdı'
date: '2020-05-03T13:20:26+03:00'
author: 'Ahmet Can Bilici'
layout: post
guid: 'https://intersiber.com/?p=6328'
permalink: /iphone-ve-ipad-satislari-dustu-app-store-ve-apple-muzik-gelir-rekoru-kirdi/
post_views_count:
    - '39'
image: /wp-content/uploads/2020/05/iphone-ve-ipad-satislari-dustu-app-store-ve-apple-muzik-gelirleri-rekor-kirdi.jpg
categories:
    - Analiz
tags:
    - apple
    - 'apple tv+'
---

Tüketiciler, koronavirüs salgınının ardından her ne kadar **iPhone** ya da **iPad** gibi ürünleri satın almak için artık çok aceleci olmasa da, Apple’ın diğer hizmetlerindeki gidişat gayet iyi.

Perşembe günü **Apple**, açıkladığı raporda **App** **Store** ve **Apple** **TV+’**ı içeren hizmet kategorisinin, 13,3 milyar dolarlık gelirle tüm zamanların rekorunu kırdığını açıkladı.

Şirket, App Store’da Apple Müzik, video ve bulut hizmetlerinde iyi bir performans yakaladı. Hem indirme hem de arama ağlarında iyi bir gelir elde eden **Apple’ın** **gelirleri**, kullanıcılar uygulama içi satın alımlar yapmaya ve abonelikleri tercih etmeye devam ettikçe, ciddi bir şekilde yükseldi.

Bunlara ek olarak Apple TV+, Apple Arcade, Apple News+ ve Apple Card gibi hizmetler de yeni kullanıcıları çekmeye devam ediyor. Hizmet kategorisinin ciddi büyüme hızını etkileyen bu servisler, Apple’ın abonelik gelirini de geçen yıla göre yüzde 30 artırmasına neden oldu.

Dünya çapında sosyal mesafe, izolasyon ve ülke çapında karantina önlemlerinin ışığında birçok kişi evde zaman geçirirken, doğal olarak akıllı telefonlarına yöneldi. Bu kapsamda FaceTime ve mesajlar özelliğine olan ilgi de günlük hacim bazında rakor kırdı. Henüz bu önlemlerin ne kadar süreceğinin bilinmemesine rağmen Apple, Haziran ayı boyunca da bu hacmin sürmesini bekliyor.

<figure class="wp-block-image size-large">![](https://intersiber.com/wp-content/uploads/2020/05/apple-gelirleri-2020-yilinda-ne-oldu.jpg)</figure>Hizmet kategorisindeki gelirler şirketin büyüme konusundaki tek odağı değil. Apple, **iPad** ve **Mac** satışlarının da sonraki çeyrekte artacağına inanıyor. Bu tahmin, uzaktan çalışma ve bağlantıda kalma, hatta uzaktan eğitim sistemine dahil olma gibi şu anda, geçmişe göre daha fazla önem kazanan düşüncelere dayanıyor.

Koronavirüs salgını henüz dünya çapında kontrol altına alınamamış olsa bile, Apple bu süreçte yeni ürünler çıkarmak için beklemiyor. Son birkaç ay içinde şirket tarafından tanıtılan ürünler arasında MacBook Air ve iPad Pro’nun yeni sürümlerinin yanı sıra, **Magic** **Keyboard** ve **iPhone** **SE** de yer aldı.