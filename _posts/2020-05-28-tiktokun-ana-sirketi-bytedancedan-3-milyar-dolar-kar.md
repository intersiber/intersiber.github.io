---
id: 7737
title: 'TikTok’un Ana Şirketi ByteDance’dan 3 Milyar Dolar Kâr'
date: '2020-05-28T16:28:21+03:00'
author: 'Ahmet Can Bilici'
layout: post
guid: 'https://intersiber.com/?p=7737'
permalink: /tiktokun-ana-sirketi-bytedancedan-3-milyar-dolar-kar/
post_views_count:
    - '73'
image: /wp-content/uploads/2020/05/tiktok-un-ana-sirketi-bytedance-dan-3-milyar-dolar-net-kar.jpg
categories:
    - Genel
    - 'Sosyal Medya'
tags:
    - bytedance
    - tiktok
---

Popüler sosyal medya uygulaması TikTok’un çatı şirketi ByteDance, rekor bir kâr elde etti. Bloomberg’ün aktardığı bilgiye göre ByteDance, 2019 yılında 17 milyar dolar gelir elde etti ve 2018’deki 7,4 milyar dolarlık gelirini iki katından fazla arttırdı.

## Halka arz planlanıyor

<figure class="wp-block-image size-large">![](https://intersiber.com/wp-content/uploads/2020/05/tiktok-un-ana-sirketi-bytedance-nedir.jpeg)</figure>Özellikle koronavirüs salgını sürecinde kullanıcı sayısını ciddi bir şekilde artıran ve gençler arasında oldukça popüler olan TikTok, 2019 yılı bilançosunu açıkladı. Şirket, geçtiğimiz yıl 17 milyar dolar gelir ve 3 milyar dolar net kâr elde etti. **TikTok’un** ana şirketi **ByteDance**, 2018 yılında 7,4 milyar dolar gelir elde etmişti.

Gelen bilgilere göre **ByteDance**, hızlı yükselişini bir halka arz ile taçlandırmayı planlıyor. Ancak şirketin arz sürecini acele ile yapmayacağı da belirtiliyor. Halka arzda, 150 ile 180 milyar dolar arasında bir değerlemenin söz konusu olacağı konuşuluyor.

## Elde ettiği gelirle devleri geride bıraktı

**TikTok**, popülerliğinin yanı sıra, bunu gelir modeline çok iyi bir şekilde dönüştürmesi ile dijital ekosistemin en çok öne çıkan mecralarından biri oldu. **ByteDance**, ABD merkezli birçok mecradan daha iyi bir finansal performansa sahip. Twitter’ın gelirinin 1,5 milyar doların aldında, Snapchat’in ise net zararda olduğu dönemde TikTok’un bu performansı etkileyici.

## 2 milyar kullanıcı barajını aştı

**TikTok**, **koronavirüs** salgını ile birlikte kullanıcı sayısını çok sert bir şekilde artırdı. Geçen hafta paylaşılan verilerde, **TikTok’un** 2 milyar kullanıcı barajını aştığı aktarıldı. Uygulama, **ABD’de** de en çok indirilen uygulamalarda zirvede geliyor. 2020’nin ilk çeyreğinde ise popüler uygulama, 300 milyonun üzerinde yeni indirme aldı.