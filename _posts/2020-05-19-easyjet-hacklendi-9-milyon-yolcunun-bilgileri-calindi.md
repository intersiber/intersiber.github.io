---
id: 7187
title: 'EasyJet Hacklendi, 9 Milyon Yolcunun Bilgileri Çalındı'
date: '2020-05-19T16:00:47+03:00'
author: 'Ahmet Can Bilici'
layout: post
guid: 'https://intersiber.com/?p=7187'
permalink: /easyjet-hacklendi-9-milyon-yolcunun-bilgileri-calindi/
post_views_count:
    - '77'
image: /wp-content/uploads/2020/05/easyjet-hacklendi-9-milyon-yolcunun-bilgileri-calindi.jpg
categories:
    - Güvenlik
tags:
    - easyjet
---

Bloomberg’ün aktardığı bilgiye göre, İngiltere merkezli havayolu şirketi **EasyJet** bir **siber** **saldırı**nın kurbanı oldu. Haberde, şirketin **9 milyon** müşterisinin e-posta adresleri ve seyahat detaylarını içeren bilgiler ele geçirildi.

Saldırıyı ‘son derece sofistike’ olarak yorumlayan **EasyJet**, bilgileri çalınan müşterilerden 2 bin 208’inin kredi kartı bilgilerine de erişildiğini açıkladı.

Şirket, veri hırsızlığına yol açan açığın kapatıldığını ve kredi kartı bilgileri çalınan müşterilerle iletişim kurulduğunu açıkladı. **EasyJet**, şu ana kadar bilgilerin kötüye kullanıldığına dair bir kanıt bulunmadığını söylese de, bilgileri çalınan 9 milyon müşterisiyle iletişime geçileceğini duyurdu.

## Bilgileri çalınan müşteriler risk altında

<figure class="wp-block-image size-large">![](https://intersiber.com/wp-content/uploads/2020/05/easyjet-e-siber-saldiri-yolcularin-bilgileri-hacklendi.jpg)</figure>Uzmanlar, EasyJet’in 9 milyon müşterisinin çeşitli kimlik avı girişimlerine maruz kalabileceğini aktardı. Bir yolcunun EasyJet müşterisi olup olmadığını bilecek siber korsanlar, şirketin e-postalarını taklit edebilir ve sahte bilgi içeren maillerle onlara ulaşabilir. EasyJet, gelebilecek e-postalar konusunda tüm müşterilerini dikkatli olmaya davet etti.

Şirket CEO’su **Johan** **Lundgren**, yaptığı açıklamada “Bu olaydan etkilenen müşterilerden özür dilemek istiyoruz. Seyahat bilgilerine erişilen müşterilerle temasa geçiyoruz ve şüpheli bir iletişim talebi gelirse, daha dikkatli olmalarını öneriyoruz” dedi.