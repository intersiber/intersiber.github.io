---
id: 8159
title: 'Instagram İçeriklerini Web Sitenizde İzinsiz Kullanıyorsanız, Mahkemelik Olabilirsiniz'
date: '2020-06-06T18:00:31+03:00'
author: 'Ahmet Can Bilici'
layout: post
guid: 'https://intersiber.com/?p=8159'
permalink: /instagram-iceriklerini-web-sitenizde-izinsiz-kullaniyorsaniz-mahkemelik-olabilirsiniz/
post_views_count:
    - '53'
image: /wp-content/uploads/2020/06/instagram-iceriklerini-web-sitenizde-izinsiz-kullaniyorsaniz-mahkemelik-olabilirsiniz.jpeg
categories:
    - 'Sosyal Medya'
tags:
    - instagram
---

Instagram içeriklerini, embed kodu ile gömdüğünüz bir haber ya da blog siteniz varsa, içeriğin sahibi size telif haklarını ihlal ettiği için dava açabilir… Şaşırtıcı değil mi?

## İçeriklerin gömülmesi telifsiz bir lisans sunuyor-du

**Facebook**, **Twitter** ya da **Instagram** gibi sosyal ağlarda, içeriklerin kodunu alarak bir haberde yer vermek, telif haklarını ihlal etmeden bir kullanım sunuyor. API’lar aracılığıyla gelen bu özellikten birçok web sitesi yöneticisi ya da editör faydalanıyor. Ancak Instagram’da bu durum böyle olmayabilir.

Bu hafta başı yaşanan olayda, fotoğrafçı **Elliot** **McGucken**, Instagram fotoğrafını kullandığı için **Newsweek’ten** şikayetçi oldu. Daha önce **Mashable’ın** Nisan ayında aynı durumla karşı karşıya kalıp kazandığı bir dava olmasına rağmen hakim, Instagram’ın gönderilerin gömülmesi konusundaki telif korumasını sağlayıp sağlamadığını netleştirmek gerektiğini söyledi.

## Instagram: İçeriğin yerleştirilmesi için de gerekli izin alınmalı

<figure class="wp-block-image size-large">![](https://intersiber.com/wp-content/uploads/2020/06/instagram-telif-hakki-davasi-1600x1068.jpg)</figure>**Instagram**, platformda yer alan içeriklerde alt lisansa izin veriyor ancak gömme **API’ında** izin vermiyor. Bu da fotoğrafı yerleştirmek için, sahibinden izin alınması anlamına geliyor. Şirketten yapılan açıklamada, insanların içeriği yerleştirmek için de gerekli hakları edinmeleri gerektiğini söyledi.

**Instagram** her ne kadar, “Platform politikalarımıza uygun olarak, insanların içeriklerini paylaşmadan önce diğerlerinden gerekli tüm hakları edinmelerini istiyoruz” açıklaması yapsa da, bu durumun ardından birçok kişinin kafası karıştı.

Şirket, içeriklerinin kullanılmamasını isteyenlere hesaplarını gizli hesaba çevirmelerini önerirken, halihazırda milyonlarca sitede yer alan gömülmüş Instagram içeriklerinde süreç nasıl ilerleyecek ve yeni davalar açılacak mı, göreceğiz.