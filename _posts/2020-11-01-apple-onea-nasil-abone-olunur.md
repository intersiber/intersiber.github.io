---
id: 9467
title: 'Apple One’a Nasıl Abone Olunur?'
date: '2020-11-01T14:31:54+03:00'
author: 'Ahmet Can Bilici'
layout: post
guid: 'https://intersiber.com/?p=9467'
permalink: /apple-onea-nasil-abone-olunur/
post_views_count:
    - '53'
image: images/apple-one-a-nasil-abone-olunur.jpg
categories:
    - Apple
tags:
    - apple
    - 'apple arcade'
    - 'apple fitness plus'
    - 'apple music'
    - 'apple news plus'
    - 'apple one'
    - icloud
---

**Apple**, tek bir **abonelik** paketi ile Apple Music, Apple TV+, Apple Arcade ve diğer hizmetlerine erişim sunduğu Apple One’ı kullanıma açtı. Peki Apple One’a nasıl kayıt olunur? **Apple** **One** paket içerikleri ve **abonelik** **ücretleri** ile, kayıt sürecine dair merak edilen konulara açıklık getirdik.

## Apple One neler içeriyor?

<figure class="wp-block-image size-large">![](images/apple-one-nedir-fiyati-ne-kadar.jpg)</figure>**Apple** **One** **abonelik** modeli, Apple’ın tüm servislerine tek bir abonelik çatısı altında erişilebilen, yeni bir özellik. Apple Music, Apple TV+, Apple Arcade’in yanı sıra, iCloud, Apple News+ ve çok yakında Fitness+ da, Apple One içinde yer alacak.

## Apple One abonelik ücretleri

Apple, abonelik modelinde üç farklı hesap seçeneği sunuyor. Bireysel hesap, aile hesabı ve premier hesap. Bireysel hesap, ihtiyacınız olan temel hizmetleri sunuyor. Aile hesabı, adından da anlaşılacağı üzere aile kullanımına yönelik bir model. Premier ise, Apple One’ın en üst düzey katmanı. Şimdi gelelim bu abonelik modelleri hangi hizmetleri içeriyor sorusuna.

- **Bireysel** **paket**: 14,95 Dolar/ay. 125 TL aylık abonelik ücreti sunan bireysel paket, Apple Music ve Apple TV+’ın yanı sıra Apple Arcade üyeliği ve 50 GB iCloud saklama alanı içeriyor.
- **Aile** **paketi**: 19,95 Dolar/ay. 166 TL aylık abonelik ücreti sunan aile paketi, Apple Music, Apple TV+, Apple Arcade üyeliklerine ek olarak, 200 GB iCloud saklama alanı sunuyor.
- **Premier** **paket**: 29,95 Dolar/ay. 250 TL aylık abonelik ücreti sunan premier paket, Apple Music, Apple TV+, Apple Arcade, Apple News+ ve Apple Fitness+ (bu yılın sonlarında piyasaya çıkacak) üyeliklerini içerecek. Sadece premier üyelik modeli News+ ve Fitness+ içeriyor.

<figure class="wp-block-image size-large">![](images/apple-one-abonelik-planlari.png)</figure>## Apple One ücretsiz deneme sürümü nasıl kullanılır?

Apple’ın abonelik modelleri sizi heyecanlandırdıysa, Apple One’ı ücretsiz deneme sürümü ile kullanmaya başlayabilirsiniz. Bunun için aşağıdaki adımları takip edin:

- iPhone ya da iPad’inizde “Ayarlar”ı açın.
- Ana “Ayarlar” menüsünün üst kısmındaki Apple kimliğinize dokunun ve “Abonelikler”i seçin.
- Bu ekranda, üst tarafa yakın bir “Apple One Edinin” ifadesi görmelisiniz.
- “Şimdi Dene” seçeneğine dokunun.

Sonraki aşamada üç farklı abonelik modeli gösterilecektir. Her biri, bir aylık ücretsiz deneme ile birlikte gelir. Ancak Apple, mevcut aboneliklerin deneme için uygun olmadığı uyarısını verebilir.

<figure class="wp-block-image size-large">![](images/apple-one-nasil-abone-olunur.png)</figure>Paketin, **abonelik** **ücretine** değmediğini düşünürseniz, **Apple** **One’ı** istediğiniz zaman ayarlarınızdaki abonelikler alanından iptal edebilirsiniz. Apple Card sahipleri, Apple One’a kayıtta kartlarını kullandıklarında yüzde 3 nakit geri ödeme alacaklar.

## 100’den fazla ülkede sunulacak

**Apple**, bu sonbahar içinde Apple One’ı yüzden fazla ülkede piyasaya süreceğini söyledi. Ancak premier plan biraz daha sınırlı olacak. nitekim News+ hizmeti sadece ABD, Birleşik Krallık, Kanada ve Avustralya’da var.

**Apple** **One** ne kadar **tasarruf** sağlıyor diye düşünüyorsanız, bireysel plan ayda 6 dolar, aile planı 8 dolar, premier plan ise 25 dolar tasarruf sunacak. Ancak tabii bu durum, normalde Apple’ın tüm aboneliklerine sahipseniz geçerli.