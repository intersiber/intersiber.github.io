---
id: 9855
title: 'Örnek Toplayıp Dünya’ya Getirecek: Çin’in Chang’e 5 Uzay Aracı Ay Yörüngesine Girdi'
date: '2020-11-30T10:46:02+03:00'
author: 'Ahmet Can Bilici'
layout: post
guid: 'https://intersiber.com/?p=9855'
permalink: /ornek-toplayip-dunyaya-getirecek-cinin-change-5-uzay-araci-ay-yorungesine-girdi/
post_views_count:
    - '21'
image: images/ornek-toplayip-dunyaya-getirecek-cin-in-chang-e-5-uzay-araci-ay-yorungesine-girdi.png
categories:
    - Uzay
tags:
    - Ay
    - çin
    - uzay
---

Çin’in Chang’e 5 uzay aracı, Ay yörüngesine giriş yaptı. Uzay aracının gerekli hız ve açı düzeltmelerinin yapılmasının ardından Ay’ın yüzeyine iniş yapması bekleniyor.

## Ay’dan örnek toplayıp Dünya’ya getirecek

Çin’in, Ay’dan çeşitli madde örnekleri getirmek amacı ile geçtiğimiz hafta fırlattığını duyurduğu Chang’e 5 uzay aracı Ay yörüngesine girdi.

<figure class="wp-block-image size-large">![](images/cin-chang-e-5-uzay-araci-firlatilma-ani.jpg)<figcaption>Chang’e 5’in fırlatılma anı.</figcaption></figure>23 Kasım’da Çin’den fırlatılan uzay aracı, yörüngeye ulaşmak için 112 saatlik bir uçuş gerçekleştirdi. 8 ton ağırlığa sahip Chang’e 5, Ay’ın yüzeyinden 400 kilometre uzakta yörüngede görevini sürdürüyor.

## Ay’a iniş ne zaman gerçekleşecek?

Chang’e 5, yörüngede birtakım hız ve açı işlemlerinin tamamlanması için bekliyor. Yetkililer, uzay aracının Ay’a inebilmesi için motorunu ortalama 17 dakika ateşlemesi, gerekli fren ve hız düşürme işlemlerini yapmasının ardından yüzeye iniş yapmasını beklediklerini aktardı.

İnişin kısa süre içinde gerçekleşmesi beklenirken, tam bir zaman verilemiyor. **Chang’e 5**’in **Ay**’dan yaklaşık 2 kilogram ağırlığında taş ve toprak getirecek.

## Ay’dan en son 1976’da örnek getirildi

**Chang’e** **5**, görevinde başarılı olursa **Çin**, 1976 yılından bu yana Ay’dan Dünya’ya kaya ve toprak örneği getiren ilk ülke olma başarısını elde edecek. Çin’den önce bunu başaran son ülke, Luna 24 görevi ile SSCB olmuştu. Çin görevin ardından, ABD ve Sovyetler dışında Ay’dan örnek getirmeyi başaran 3. ülke olacak.

Bu haberler de ilginizi çekebilir:

- **[SpaceX Mekiği 4 Astronotu Uluslararası Uzay İstasyonu’na Ulaştırdı](https://intersiber.com/spacex-mekigi-4-astronotu-uluslararasi-uzay-istasyonuna-ulastirdi/)**
- **[Virgin Galactic, Uzay İstasyonuna Özel Geziler Düzenleyecek](https://intersiber.com/virgin-galactic-uzay-istasyonuna-ozel-geziler-duzenleyecek/)**
- **[NASA Astronotları, Uzay Boşluğunda Geçen Saatlerde Bir Vlog Hazırladı](https://intersiber.com/nasa-astronotlari-uzay-boslugunda-gecen-saatlerde-bir-vlog-hazirladi/)**