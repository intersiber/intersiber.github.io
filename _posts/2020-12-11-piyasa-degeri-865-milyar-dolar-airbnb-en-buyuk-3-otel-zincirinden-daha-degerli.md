---
id: 9990
title: 'Piyasa Değeri 86,5 Milyar Dolar: AirBnb, En Büyük 3 Otel Zincirinden Daha Değerli'
date: '2020-12-11T11:26:11+03:00'
author: 'Ahmet Can Bilici'
layout: post
guid: 'https://intersiber.com/?p=9990'
permalink: /piyasa-degeri-865-milyar-dolar-airbnb-en-buyuk-3-otel-zincirinden-daha-degerli/
post_views_count:
    - '47'
image: images/piyasa-degeri-86-5-milyar-dolar-airbnb-en-buyuk-3-otel-zincirinden-daha-degerli.jpg
categories:
    - Genel
tags:
    - Airbnb
---

**AirBnb** **hisselerinde** dün yaşanan yükseliş, şirketin bir hissesinin 144,71 olmasına neden oldu. Halka arz sürecinde 68 dolardan işlem gören AirBnb, 2 kata yakın değer kazanmış oldu.

AirBnb hisselerindeki yükselişin farklı bir anlamı daha var. O da, ev ve oda kiralama platformunun piyasa değerinin 86,5 milyar dolara ulaşması. Bunun anlamı, AirBnb, dünyanın en büyük 3 otel zincirinin toplamından daha değerli.

<figure class="wp-block-image size-large">![](images/airbnb-hisseleri.png)</figure>## Hilton, Marriott ve Intercontinental’den daha değerli

AirBnb, perşembe günü kapanış fiyatları itibariyle dünyanın en büyük üç otel zinciri olan Hilton Worldwide Holdings, Marriott International ve Intercontinental Hotels Group’tan daha değerli oldu. Bu üç otel zincinin değeri 84 milyar dolar.

## Booking’i de geride bıraktı

AirBnb’nin piyasa değerinin artması, şirketin online seyahat platformları arasındaki en büyük rakibi olan Booking’i de geride bırakmasını sağladı. 86,2 milyar dolar piyasa değerine sahip Booking artık AirBnb’nin gerisinde.

Koronavirüs süreci ile turizmde değişen dinamikler, AirBnb için zor bir süreç ortaya çıkardı. Salgın döneminde piyasa değeri 31 milyardan 18 milyara düşen AirBnb, çalışanlarının yüzde 25’ini işten çıkardı. Bu zorlu süreç sonrasında halka arza başvuran şirketin hisseleri, 68 dolarla işlem görmeye başladı. Üçüncü çeyrekte şirketin 219 milyon dolarlık karının ardından hisseler 165 dolara yükseldi. Bu da, arz fiyatının yüzde 143’üne denk geldi.

Bu haberler de ilginizi çekebilir:

- **[Airbnb’den İptal Açıklaması](https://intersiber.com/airbnb-iptal-aciklamasi/)**
- **[Airbnb’de Zarar Çok Büyük](https://intersiber.com/airbnbde-zarar-cok-buyuk/)**