---
id: 6641
title: 'Apple Watch, Yaklaşan Panik Atakları Tespit Edebilecek'
date: '2020-05-09T15:30:02+03:00'
author: 'Ahmet Can Bilici'
layout: post
guid: 'https://intersiber.com/?p=6641'
permalink: /apple-watch-yaklasan-panik-ataklari-tespit-edebilecek/
post_views_count:
    - '62'
image: /wp-content/uploads/2020/05/apple-watch-yaklasan-panik-ataklari-tespit-edebilecek.jpeg
categories:
    - Apple
    - 'Giyilebilir Teknoloji'
tags:
    - apple
    - 'apple watch'
---

**Apple**, Haziran ayının son haftasında, sanal **WWDC** etkinliğinde **watchOS** **7**’nin tanıtımını yapacak. Tanıtımda, **Apple** **Watch’a** hayat veren yazılımın, gelecekte akıllı saatlerimizde bizi nasıl özelliklerin beklediğini de görebileceğiz.

Tanıtıma bir buçuk ay kala, yazılım getireceği özelliklerle ilgili bazı sızıntılar da paylaşılıyor. MacRumors tarafından aktarılan bir bilgiye göre, Jon Prosser, **Apple** **Watch’a** **panik** **atak** tespiti gibi, çeşitli ‘zihinsel sağlık’ yeteneklerinin geleceğini aktardı.

Prosser, konuyla ilgili katıldığı bir podcast yayınında, “En büyük odak noktası şu anda bu ve umarım bu yıl geliyor, önümüzdeki yıl da gelebilir. Apple Watch, kalp atış hızınızla kanınızdaki oksijen seviyesini alabilir ve panik atak meydana gelmeden önce tespit ederek, sizi uyarabilir. Özellikle araç kullanıyorsanız, size ara vermenizi önerebilir ve nefes egzersizleri sunabilir” dedi.

<figure class="wp-block-image size-large">![](https://intersiber.com/wp-content/uploads/2020/05/apple-watch-ozellikleri-ve-fiyatlari.jpeg)</figure>Apple’ın, **Apple** **Watch’un** gelecekteki bir sürümü için, kandaki oksijen düzeyini izleme üzerinde çalıştığı söyleniyor ancak diğer kaynaklara göre, zihinsel sağlık açısından bu özellik, yeterince etkili bir dayanak olmayabilir.

Panik atak tespit özelliği, ilk olarak Apple’ın, kullanıcıların ne zaman yüksek düzeyde stres yaşadığını belirleyebilen bir özellik üzerinde çalıştığı söylentisinin ardından konuşuldu. Kaynaklar, Apple’ın bu konuda kandaki oksijen düzeyinin tespiti sistemine güvendiğini söyledi.

İddia edildiği gibi, Apple’ın yeni akıllı saati kandaki oksijen düzeyini tespit edebilirse, solunum ve kalp hastalıkları ile ilgili birçok rahatsızlığı tespit edebilir. Bu da, Apple Watch için ciddi bir sağlık atılımı olabilir.

Prosser, konuyla ilgili olarak ayrıca, “Kandaki **oksijen** **seviyesi**nin izlenmesinin, **Apple** **Watch’un** gelecekteki bir sürümünde yer almasına dair en önemli ip ucu, **iOS** **14**’ün sızdırılmış bir sürümünde bulundu. Bu önemli bir özellik. Çünkü kandaki oksijen seviyesi ciddi bir şekilde düştüğünde, kalp ya da solunum yollarında ciddi bir problem olduğu düşünülebilir ve acil tıbbi müdahale gerekir.” dedi.

Apple’ın, bu yeni özelliği Apple Watch’a bu yıl mı, yoksa daha sonra mı getireceğini görmek için, **WWDC** etkinliğini beklememiz gerekecek…