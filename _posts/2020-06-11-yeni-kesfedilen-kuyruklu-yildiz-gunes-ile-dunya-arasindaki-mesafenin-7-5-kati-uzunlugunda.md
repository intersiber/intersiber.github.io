---
id: 8357
title: 'Yeni Keşfedilen Kuyruklu Yıldız Güneş ile Dünya Arasındaki Mesafenin 7.5 Katı Uzunluğunda'
date: '2020-06-11T20:04:00+03:00'
author: 'Beyza Bayrakdar'
layout: post
guid: 'https://intersiber.com/?p=8357'
permalink: /yeni-kesfedilen-kuyruklu-yildiz-gunes-ile-dunya-arasindaki-mesafenin-7-5-kati-uzunlugunda/
post_views_count:
    - '114'
image: images/yeni-kesfedilen-kuyruklu-yildiz-gunes-ile-dunya-arasindaki-mesafenin-7-5-kati-uzunlugunda.jpg
categories:
    - Uzay
tags:
    - 153P/Ikeya-Zhang
    - Hyakutake
---

Yeni yapılan araştırmaların sonucunda, şimdiye kadar gözlemlenmiş en uzun kuyruğa sahip olan yeni bir kuyruklu yıldız keşfedildi. Dünya ile Güneş arasındaki mesafenin neredeyse **7.5** katı uzunluğa sahip olan kuyruklu yıldıza **153P/Ikeya-Zhang** ismi verildi.

Bu hafta gökbilimciler için kuyruklu yıldız dolu bir hafta olurken bu durum yeni araştırmaların ve sonuçların doğmasına yol açtı. Örneğin bu hafta Avrupa Uzay Ajansı’nın **Solar Orbiter** isimli uydusunun **Atlas** kuyruklu yıldızının kuyruğu boyunca yolculuk yaptığı tespit edildi. Ayrıca İngiltere ve ABD’den bilim insanları, şimdiye kadar gözlemlenmiş en uzun kuyruğa sahip bir kuyruklu yıldız keşfettiler.

<figure class="wp-block-image size-large">![](images/153P-Ikeya-Zhang-1600x800.png)</figure>Bilim insanları, protonların **153P/Ikeya-Zhang**’in iyonik kuyruğundan geldiğini tespit ettikten sonra yörüngesel değişimi de hesaba katarak kuyruğun uzunluğunu hesapladılar. Yapılan araştırmalara ve hesaplamalara göre kuyruklu yıldızın iyonik kuyruğu 1 milyar kilometreden daha uzun olarak bulundu. Bu uzunluğun ise gezegenimizin Güneş’e olan uzaklığının hemen hemen **7.5** katı olduğu söyleniyor.

Araştırmacılar **153P/Ikeya-Zhang** isimli kuyruklu yıldızının ondan önce keşfedilen ve en uzun kuyruklu yıldız ünvanına sahip olan **Hyakutake**‘den 2 kat daha uzun bir kuyruğa sahip olduğunu belirtti. Bu durumda ise en uzun kuyruklu yıldız ünvanına sahip Hyakutake isimli kuyruklu yıldız tahtından edilmiş oldu.