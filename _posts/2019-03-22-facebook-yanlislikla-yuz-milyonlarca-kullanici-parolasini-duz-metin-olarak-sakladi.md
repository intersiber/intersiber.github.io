---
id: 1166
title: 'Facebook Yanlışlıkla Yüz Milyonlarca Kullanıcı Parolasını Düz Metin Olarak Sakladı'
date: '2019-03-22T10:44:49+03:00'
author: 'Hakan Torun'
layout: post
guid: 'https://intersiber.com/?p=1166'
permalink: /facebook-yanlislikla-yuz-milyonlarca-kullanici-parolasini-duz-metin-olarak-sakladi/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '200'
image: images/facebook-parola-acik.jpg
categories:
    - Güvenlik
    - 'Öne Çıkan'
tags:
    - açık
    - 'düz metin'
    - facebook
    - parola
    - 'plain text'
    - plaintext
---

Facebook, platformları üzerinde yüz milyonlarca kullanıcısının parolalarını düz metin olarak -yanlışlıkla- saklandığını kabul etti. Gizlilik tartışmalarıyla başı dertte olan Facebook, yeni bir tartışmanın daha merkezinde.

Dünyaca ünlü sosyal medya devi Facebook, bu yıl Ocak ayında yapılan rutin bir güvenlik kontrolü sırasında güvenlik açığını keşfetti. Açık sebebiyle, yüz milyonlarca kullanıcının parolasının hem düz metin olarak saklandığı hem de yaklaşık 2000 Facebook çalışanının bu parolalara erişiminin olduğu ortaya çıktı. Bu güvenlik açığına hangi bileşen veya uygulamanın sebep olduğu bilinmiyor.

Bugün yayınlanan blog yazısında, Facebook’un mühendislik başkan yardımcısı Pedro Canahuati, olaylarla ilgili yapılan soruşturmada, Facebook çalışanlarının bu parolaları kötüye kullandığına dair herhangi bir kanıt bulunamadığını söyledi.

İlgili blog yazısında geçen ifade şu şekilde:

*“Açık olmak gerekirse, bu parolalara Facebook dışından hiç kimse tarafından erişilemez ve içeriden herhangi birisinin kötüye kullandığı veya uygunsuz şekilde eriştiği konusunda herhangi bir kanıt bulamadık.”*

Canahuati, bu açıktan etkilenen kullanıcı sayısından tam olarak bahsetmese de, milyonlarca Facebook Lite kullanıcısı, on milyonlarca Facebook kullanıcısı ve on binlerce Instagram kullanıcısının konuyla ilgili bildirileceği ve uyarılacağını doğruladı.

Facebook bu sorunu şimdilik çözmüş gibi görünüyor ve kullanıcılarına Facebook ve Instagram parolalarını değiştirmelerini önerdi.