---
id: 1063
title: 'Facebook Veri Sızıntıları İle İlgili Kanıt Bulana 40.000$ Ödül Verecek'
date: '2018-04-11T21:57:23+03:00'
author: 'Hakan Torun'
layout: post
guid: 'https://intersiber.com/?p=1063'
permalink: /facebook-veri-sizintilari-ile-ilgili-kanit-bulana-40000-usd-odul-verecek/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '249'
image: /wp-content/uploads/2018/04/facebook-mark-zuckerberg.jpg
categories:
    - Genel
    - 'Öne Çıkan'
    - 'Veri Sızıntıları'
tags:
    - 'bug bounty'
    - 'cambridge analytica'
    - facebook
    - 'hata ödül'
    - 'mark zuckerberg'
    - 'ödül programı'
    - 'veri sızıntısı'
---

Facebook araştırmacılara ve hata avcılarına her yıl milyonlarca dolar ödül dağıtıyor. Facebook’un son günlerde başını fena halde ağrıtan Cambridge Analytica skandalı sonrasında şirket, Facebook platformu üzerinde kötüye veri kullanımı bildirimleri için yeni biri ödül programı başlattı.

Dün Facebook CEO’su Mark Zuckerberg, 87 milyon kullanıcısı hakkında veri elde eden ve bu verileri Birleşik Devletler seçimlerinde kullandığı iddia edilen Cambridge Analytica şirketi ile ilgili yaşanan skandal sonrasında Kongre’de tanıklık etti.

Mark Zuckerberg kongre önüne çıkmadan hemen önce ise yeni “Data Abuse Bounty” programı Facebook tarafından [duyuruldu](https://newsroom.fb.com/news/2018/04/data-abuse-bounty/).

Mevcut ödül programlarına benzer şekilde, Veri kötüye kullanımı ödül programı ile Facebook’un yenilenen veri politikalarını ihlal eden veri toplama olaylarını rapor eden herkese ödeme yapılacak.

Facebook yaptığı açıklamada şu ifadelere yer verdi:

“Bu program, Facebook kodunda güvenlik kusuru olmasa dahi verilerin takip edildiği durumlar açısından mevcut hata ödül programımızı tamamlayıcı niteliktedir.”

“Kötü niyetli kişiler güvenlik açığı olmadığında dahi Facebook kullanıcı verilerini kötü amaçlı olarak toplayabilir ve kötüye kullanabilir. Bu program bu tarz kötüye kullanıma karşı koruma sağlamaya yöneliktir.”

![](https://intersiber.com/wp-content/uploads/2018/04/facebook-new-bug-bounty-program.jpeg)

Facebook’un yeni ödül programı ile oluşturulan raporların toplam etkisi ödülü belirleyecek. Yeni ödül programı dahilinde bildirilen raporlar ile büyük keşifler için 40.000 USD ödül kazanabileceği düşünülüyor.

Facebook’un hizmet şartlarının ihlal edildiği, kullanıcı verilerinin toplanarak para kazanma, aldatmaca veya politik etkilere sebep olabilecek durumlar Facebook’a Verileri Kötüye Kullanma programı dahilinde rapor edilebilecek. Sunulan rapor çerçevesinde uygulama geliştiricilerinin kötüye kullanımlarının önüne geçmek adına uygulamalar kaldırılacak ve gerekirse Facebook tarafından geliştiriciye yasal işlem de başlatılacak.

Veri Kötüye Kullanım ödül programına sunulan raporun geçerli olabilmesi için odak noktasının kullanıcıların verilerinin geliştiriciler tarafından kötüye kullanılıyor olması ve daha önce keşfedilmemiş olması gerekiyor. Ayrıca programa katılabilmek için raporda 10.000 Facebook kullanıcı bulunmalı ve verilerin nasıl toplandığı bilgisiyle birlikte nasıl kötüye kullanıldığının da açıklanması gerekiyor.

Konu hakkında daha detaylı bilgi için [Facebook’un Veri Kötüye Kullanım ödül programı](https://www.facebook.com/data-abuse) sayfasını inceleyebilirsiniz.