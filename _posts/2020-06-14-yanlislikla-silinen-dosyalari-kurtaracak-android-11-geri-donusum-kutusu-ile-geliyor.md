---
id: 8447
title: 'Yanlışlıkla Silinen Dosyaları Kurtaracak: Android 11, Geri Dönüşüm Kutusu İle Geliyor'
date: '2020-06-14T16:09:47+03:00'
author: 'Ahmet Can Bilici'
layout: post
guid: 'https://intersiber.com/?p=8447'
permalink: /yanlislikla-silinen-dosyalari-kurtaracak-android-11-geri-donusum-kutusu-ile-geliyor/
post_views_count:
    - '103'
image: images/yanlislikla-silinen-dosyalari-kurtaracak-android-11-geri-donusum-kutusu-ile-geliyor.jpg
categories:
    - Mobil
tags:
    - android
    - 'android 11'
---

**Android 11**’in herkese açık beta sürümü yayınlandı ve telefonu yeni sürüm ile uyumlu olan herkes, denemek için bu sürümü kullanabilir. Android 11’de şu ana kadar birçok yeni özellik tespit edildi ve gelmeye devam ediyor. Dikkat çeken son özellik, silinen dosyaları kurtarmak için yer alacak bir geri dönüşüm kutusu.

Geri dönüşüm kutusu, Şubat ayında geliştiricilere açılan **Android** **11** test sürümünde belli olmuştu ancak şu ana kadar ciddi bir detay içermiyordu.

<figure class="wp-block-image size-large">![](images/android-11-ozellikleri.jpg)</figure>Özellik, **Windows’un** klasik geri dönüşüm kutusu ya da macOS çöp kutusu mantığı ile çalışıyor. Silinen dosyalar 30 gün boyunca telefondan kaldırılmıyor ve silinen dosyalarınızı geri getirmek istediğinizde, geri dönüşüm kutusundan dosyayı geri getirme şansınız oluyor.

Depolama alanından silinen dosyaların hemen silinmesi ve yedek alan olmadığı sürece kurtarma imkanının olmadığı **Android’de**, geri dönüşüm kutusu önemli bir özellik. Artık, yanlışlıkla sildiğiniz ancak işinize yarayan dosyalar için artık üzülmenize gerek yok.

**Geri** **dönüşüm kutusu**, **iOS’ta** bir süredir var olan, **Google** **Drive** ve **Google** Fotoğraflar uygulamalarında da geçerli olan bir özellikti. Android 11, sunduğu bu özellikle kullanıcıların işine yarar bir kullanım sunacak. İşletim sisteminin, yılın sonlarına doğru yayınlanması bekleniyor.