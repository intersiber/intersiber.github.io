---
id: 5796
title: 'Koronavirüs Etkisi: Nintendo, Artan Talep Sonrasında Switch Üretimini Artıracak'
date: '2020-04-22T13:45:23+03:00'
author: 'Ahmet Can Bilici'
layout: post
guid: 'https://intersiber.com/?p=5796'
permalink: /koronavirus-etkisi-nintendo-artan-talep-sonrasinda-switch-uretimini-artiracak/
post_views_count:
    - '20'
image: /wp-content/uploads/2020/04/nintendo-artan-talep-sonrasinda-switch-uretimini-artiracak.jpeg
categories:
    - Konsol
    - Oyun
tags:
    - nintendo
---

Koronavirüs krizi, oyun konsollarına olan ilgiyi dünya genelinde artırdı. Japon oyun konsolu devi Nintendo, oyun ve konsol satışlarına olan ilginin artmasının ardından Switch üretimini artırmayı planladığını duyurdu.

Ciddi talebin yaşandığı bugünlerde, **Nintendo Switch**’in bazı ülkelerde stoklarının yetersiz kalmaya başladığı ifade edilirken, şirket de tedarikçilerine Nisan-Mayıs-Haziran döneminde ortalama siparişlerin yüzde 50 üzerinde sipariş verdiği öğrenildi. Şirketin içinde bulunduğu durumda, zorlayıcı diğer bir etken de Nintendo’nun ürün tedariğinin önemli bir kısmının Çin’den olması. Koronavirüs krizinin patlak verdiği ve birçok şirketin üretimi yavaşlattığı Çin’de, Apple başta olmak üzere birçok küresel firma, üretimine ara vermek zorunda kalmıştı.

**Nintendo**, Çin kaynaklı üretim yavaşlamasını telafi edebilmek adına, üç aylık dönemde **Switch** üretimini artırmak istediğini paylaştı.

## Oyuna ayrılan zaman yüzde 50’ye yakın arttı

<figure class="wp-block-image size-large">![](https://intersiber.com/wp-content/uploads/2020/04/koronavirus-krizi-sonrasinda-oyun-oynama-orani-artti.jpeg)</figure>**Koronavirüs** krizi, yüz milyonlarca insanın evde zaman geçirmesine neden oldu. Ülkelerin izolasyon ve karantina önlemlerinin ardından, Nielsen raporu ABD’deki oyuncuların oyunlara yüzde 45, Fransa’daki oyuncuların ise yüzde 38 oranında daha çok zaman ayırdığını gösterdi. **Oyun konsolu** satışlarını takip eden diğer bir araştırma şirketi, Mart ayındaki Switch satışının, 2019’un aynı dönemine göre iki kat daha fazla olduğunu ifade etti.