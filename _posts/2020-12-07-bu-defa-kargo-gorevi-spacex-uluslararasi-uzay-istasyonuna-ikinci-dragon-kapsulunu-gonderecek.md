---
id: 9946
title: 'Bu Defa Kargo Görevi: SpaceX, Uluslararası Uzay İstasyonu’na İkinci Dragon Kapsülünü Gönderecek'
date: '2020-12-07T14:00:08+03:00'
author: 'Ahmet Can Bilici'
layout: post
guid: 'https://intersiber.com/?p=9946'
permalink: /bu-defa-kargo-gorevi-spacex-uluslararasi-uzay-istasyonuna-ikinci-dragon-kapsulunu-gonderecek/
post_views_count:
    - '35'
image: images/space-x-uluslararasi-uzay-istasyonuna-ikinci-dragon-aracini-gonderecek.jpg
categories:
    - Uzay
tags:
    - 'crew dragon'
    - iss
    - spacex
---

**SpaceX**, Uluslararası Uzay İstasyonu’na göndereceği ikinci Crew Dragon aracı için hazırlıklara başladı. Bu görevde sadece ekipmanlar ISS’e ulaştırılacak.

Havacılık ve uzay alanında ihtiyaç duyulan bazı hizmetlerin özel şirketlerce sunulmaya başlamasının ardından, Elon Musk’ın CEO’su olduğu SpaceX önemli işlere imza attı. Uluslararası Uzay İstasyonu’na daha önce iki defa astronotların ulaşımını sağlayan şirket, şimdi de ISS için bir ekipman kargo görevi için sahnede.

## Kapsüller kargo için uygun hale getirildi

ISS’e daha önce iki defa Dragon kapsülünü gönderen SpaceX, kargo taşımacılığı için yenilendi ve firmada çalışmalar tüm hızıyla sürüyor.

SpaceX esasen ISS’e ilk defa kargo teslimatı yapmıyor. Daha önce ISS’in ikmal görevleri için 20 kere kullanılan orijinal Dragon kapsülü, sadece ekipman teslimatı için gönderiliyordu. **Crew** **Dragon** ise, mürettebat da taşıyabilen ve daha önce tarihe geçmiş görevleri, dünya tarafından bilinen bir kapsül.

<figure class="wp-block-image size-large">![](images/crew-dragon-nedir.jpg)</figure>Bu yılın Mayıs ayında 2 NASA astronotunu İstasyon’a götürmeyi başaran Crew Dragon, eski kapsülün yerine geliştirildi. Yeni Dragon 2 olarak da bilinen kapsül, hem ekipman hem de mürettebat taşıyabiliyor.

SpaceX’e göre **Dragon** **kapsülü**, eski modele kıyasla yüzde 50 daha fazla yük taşıyabiliyor. Buna ek olarak araç, istasyona otomatik olarak kenetlenebiliyor. Önceki model, bir robotik kol yardımı ile astronotların müdahalesiyle istasyonla kenetlenebiliyordu.