---
id: 6956
title: 'Facebook’un Zoom’a Rakip Uygulaması Messenger Rooms Yayında'
date: '2020-05-15T16:00:13+03:00'
author: 'Ahmet Can Bilici'
layout: post
guid: 'https://intersiber.com/?p=6956'
permalink: /facebookun-zooma-rakip-uygulamasi-messenger-rooms-yayinda/
post_views_count:
    - '41'
image: /wp-content/uploads/2020/05/facebook-un-zoom-a-rakip-uygulamasi-messenger-rooms-yayinda.png
categories:
    - 'Sosyal Medya'
tags:
    - zoom
---

Facebook, yaptığı açıklamada şirketin yeni görüntülü sohbet ürünü **Messenger** **Rooms**’un hem mobil hem de masaüstü uygulaması ile kullanıma açıldığını duyurdu. Messenger Rooms, Facebook Messenger’ın görüntülü arama işlevinin daha ön planda ve genişletilmiş bir şekilde yer aldığı bir versiyonu. Herhangi bir kullanım süresi sınırı olmadan, 50 kişiye kadar görüntülü konuşma olanağı sunan Messenger Rooms, konsept ve tasarım olarak **Zoom’a** rakip olacak.

## Gizlilik ve güvenlik özellikleri ön planda

<figure class="wp-block-image size-large">![](https://intersiber.com/wp-content/uploads/2020/05/messenger-rooms-nasil-kullanilir.png)</figure>**Messenger** **Rooms’un** özelliklerini paylaşan **Facebook** yetkilileri, uygulamadaki video görüşmelere kimlerin katılıp katılamayacağı konusunda güçlü bir kontrolün olacağını vurguladı. Özellikle, çeşitli gizlilik sorunları ile gündeme gelen Zoom’un yanında Messenger Rooms, bu yönü ile ön plana çıkabilir. Şirket yetkilileri, blog paylaşımında “Konuşma odalarınızı **Facebook** haber akışı, gruplar ya da etkinlikler üzerinde paylaşabilirsiniz. Başka kimsenin katılmasını istemiyorsanız, odanızı kimlerin görebileceğini ve katılabileceğini seçebilir, odanızdaki kişileri çıkarabilir ve odayı kitleyebilirsiniz” ifadeleri ile, projeyi özetlemişti.

Messenger, bireysel aramalar ve görüntülü sohbetler için kulanılmaya devam ediyor. Ancak şu anda uygulamada “kişiler” bölümüne dokununca, artık bir “oda oluşturma” seçeneğine de sahipsiniz. Odayı paylaşmak istediğiniz bir arkadaşınıza, bağlantıyı göndermeniz yeterli olacak. Dilerseniz Messenger listenizde, davet alacak kişileri belirleyebilirsiniz. Dilerseniz odayı tüm arkadaş listenize açık hale getirebilir, ya da herkese açık olarak da planlayabilirsiniz.

## Hangi özellikleri sunuyor?

Messenger Rooms, kullanıcılar tarafından yüksek kaliteli bir video konferans uygulaması olarak değerlendirildi. **AR filtrelere** ve **sanal arka planlara** sahip olan uygulama, kullanıcılara sunduğu “geniş kontrol” özellikleri ve diğer yönleri ile, video konferans uygulamaları alanında ne kadar paya sahip olacak, göreceğiz.

Video görüşme alanında en popüler uygulama olan Zoom, koronavirüs salgını öncesinde günlük 10 milyon düzeyinde olan aktif kullanıcı sayısını, 35 kattan fazla artırmayı başarmıştı. **Messenger Rooms** dışında **Google** **Meet** ve **Microsoft** **Teams** de, **Zoom** benzeri “ızgara görünümlü” video konferans konsepti ile, kullanıcıların ilgisini çekmek için çabalıyor.