---
id: 5560
title: 'Amazon CEO’su Bezos, Koronavirüs Döneminde Servetini 24 Milyar Dolar Arttırdı'
date: '2020-04-16T17:00:21+03:00'
author: 'Ahmet Can Bilici'
layout: post
guid: 'https://intersiber.com/?p=5560'
permalink: /amazon-ceosu-bezos-koronavirus-doneminde-servetini-24-milyar-dolar-arttirdi/
post_views_count:
    - '66'
image: images/amazon-ceo-su-jeff-bezos-koronavirus-doneminde-servetini-24-milyar-dolar-arttirdi.jpeg
categories:
    - Genel
tags:
    - amazon
    - 'jeff bezos'
    - koronavirüs
---

Dünyanın en zengin insanı konumunda olan Amazon CEO’yu **Jeff Bezos**, tüm dünyayı etkisi altına alan koronavirüs salgını döneminde servetini 24 milyar dolar arttırdı. **Bezos’un** **serveti** toplamda 138 milyar dolar oldu.

**Koronavirüs** salgını, dünyada 2 milyondan fazla insana bulaştı ve birçok ülkede toplumsal yaşamı derinden etkiledi. Sokağa çıkma yasağı uygulamaları ve karantinalar, birçok şirketin zor durumlar yaşamasına neden oldu. Ancak durum e-ticarette öyle değil. Salgın sonrasında internet üzerinden alışverişin artması ile birlikte **Amazon** **hisselerinde** yükseliş yaşandı. Şirketin kurucusu ve CEO’su olan Bezos’un serveti, bu dönemde 24 milyar dolar artışla 138 milyar dolara ulaştı.

## Amazon hisseleri tüm zamanların rekorunu kırdı

Bloomberg Milyarderler Endeksi’nde dünyanın en zengin ismi olarak yer alan **Jeff Bezos**, salgın nedeniyle artan online alışveriş trendinin kazananlarından oldu. **Amazon**, artan talep nedeniyle binlerce yeni çalışanı işe alırken, hisselerde de ciddi artış söz konusu oldu. Hiseler, 2345 dolar düzeyini aşarak, tüm zamanların rekorunu kırdı.

<figure class="wp-block-image size-large">![](images/amazon-hisseleri-yukseldi.png)</figure>Bezos, şirket hisselerinin yüzde 11’ini elinde tutuyor.

Yoğunluktan dolayı sorunların da yaşandığı Amazon, eski müşterilerini bekletmemek adına yeni müşterileri bekleme listesine aldığını duyurmuştu. E-ticaret devi kapasitesini arttırdığı halde, tüm siparişlere hızlı bir şekilde yetişemedi.

## Koronavirüs diğer devleri nasıl etkiledi?

Öte yandan, **Amazon** dışında birçok şirket **koronavirüs** döneminde kazancını arttırdı. Bu şirketler arasında ilk sırada Walmart geliyor. Şirketin sahibi konumundaki, aynı zamanda dünyanın en zengin ailesi olan Walton ailesi, bu süreçte servetini 169 milyar dolara çıkardı.

Diğer bir tarafdan, video konferans uygulaması Zoom’un hisselerinde de ciddi artış yaşandı. Günlük kullanıcı sayısını 10 milyondan 200 milyona çıkarak şirketin CEO’su Eric Yuan’ın serveti, yaklaşık 2 katına çıkarak 7 milyar doları geçti.