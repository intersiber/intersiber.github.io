---
id: 5825
title: 'Twitter, Koronavirüsle İlgili Yanıltıcı Bilgi İçeren Tweetleri Kaldıracak'
date: '2020-04-23T10:00:23+03:00'
author: 'Ahmet Can Bilici'
layout: post
guid: 'https://intersiber.com/?p=5825'
permalink: /twitter-koronavirusle-ilgili-yaniltici-bilgi-iceren-tweetleri-kaldiracak/
post_views_count:
    - '48'
image: images/twitter-koronavirusle-ilgili-yaniltici-bilgi-iceren-tweetleri-kaldiracak.jpeg
categories:
    - Genel
tags:
    - twitter
---

Dünya genelinde 2,6 milyon insana yayılan ve 185 bine yakın insanın can kaybına neden olan koronavirüs salgını ile ilgili, birçok internet şirketi sert önlemler alıyor. **Twitter**, yeni tip **koronavirüs** (kovid-19) salgını ile ilgili yanıltıcı bilgi içeren tweetleri kaldıracağını duyurdu. Şirket, politikasını “insanları eyleme teşvik eden ve panik, sosyal huzursuzluk veya büyük ölçekli kargaşaya neden olan”, doğrulanmamış iddia içeren paylaşımları kaldıracak.

## Nedeni, kovid-19 ile ilgili yanlış bilgilerin hızla yayılması

Küresel bir panik yaşanmasına neden olan koronavirüs salgınıyla ilgili, sosyal medyada ortaya çıkan bazı iddialar kısa süre içinde yayılmıştı. İngiltere’de, koronavirüsün yayılmasını 5G altyapısına bağlayan komplo bunlardan sadece biri. Ülkede birçok kişi, bu paylaşımların ardından 5G kulelerini ateşe vermeye çalışmıştı.

<figure class="wp-block-image size-large">![](images/twitter-koronavirusun-ardindan-politikasini-guncelledi.png)<figcaption>“İnsanları zararlı faaliyetlerde bulunmaya teşvik eden, kritik 5G altyapısının tahrip edilmesine veya hasar görmesine neden olan, yaygın panik, sosyal huzursuzluk veya büyük ölçekli düzensizliğe yol açabilecek doğrulanmamış iddialar hakkındaki rehberliğimizi genişlettik.”</figcaption></figure>**Twitter** sözcüsü, yaptığı açıklamada “Potansiyel olarak zarar verebilecek bir eylem çağrısı olduğunda, **kovid-19** ile ilgili içeriğin kaldırılmasına önem veriyoruz” dedi. Twitter, koronavirüsle ilgili paylaşımları kaldırma konusunda çok sert olmaktan ziyade, seçici olacağını belirtiyor ve yalnızca eksik veya tartışmalı bilgi içeren tweetlere yaptırım uygulanacağı ifade ediliyor.

## 2 bin 230’dan fazla tweet kaldırıldı

Şirket, koronavirüs salgını ile ilgili 18 Mart’ta yaptığı politika güncellemesi sonrasında 2230’dan fazla paylaşımı kaldırdığını açıkladı. Tweetler, “yanıltıcı ve potansiyel olarak zararlı içeriğe sahip” olarak adlandırıldı. Şirket, bu sert politikaları kapsamında koronavirüsle ilgili insanları yanıltma ya da virüsün bulaşma olasılığını artıracak paylaşımları kaldırmayı sürdürüyor.

<figure class="wp-block-image size-large">![](images/twitter-koronavirus-aciklamasi.png)<figcaption>Twitter’ın, salgının ardından ilk politika güncellemesi 19 Mart’ta duyurulmuştu.</figcaption></figure>Facebook, Google, LinkedIn, Microsoft, Reddit, Twitter ve Youtube, 16 Mart’ta yaptıkları görüşmede, **koronavirüsle** ilgili yanlış bilgilendirmeye karşı **mücadele** edeceklerini açıklamıştı.