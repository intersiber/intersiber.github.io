---
id: 6717
title: 'Boston Dynamics Robotu, Sosyal Mesafeye Uymayanları Uyaracak'
date: '2020-05-10T19:45:00+03:00'
author: 'Ahmet Can Bilici'
layout: post
guid: 'https://intersiber.com/?p=6717'
permalink: /boston-dynamics-robotu-sosyal-mesafeye-uymayanlari-uyaracak/
post_views_count:
    - '29'
image: images/boston-dynamics-robotu-sosyal-mesafeye-uymayanlari-uyaracak.jpg
categories:
    - Genel
tags:
    - 'boston dynamics'
    - singapur
---

Geliştirdiği robot modelleriyle gündemde sıkça yer alan **Boston** **Dynamics**’in **Spot** isimli köpek robotu, geçtiğimiz haftalarda, doktorların enfekte riski olmadan, koronavirüs hastalarının odalarına girmesine izin vermesi ile konuşulmuştu. Spot’un, Singapur’daki parklarda devriye gezerek, sosyal mesafe kurallarını hiçe sayan insanları uyaracağı aktarıldı.

## ABD’de test edildi

Singapur’un, koronavirüs salgını riskinin artmasına karşı parklarda zaman geçiren, koşan ya da bisiklet süren vatandaşların ‘sosyal mesafe’ konusunda uyarılması konusunda, parklara Spot robotlarını koymaya karar verdiği aktarıldı. **Köpek** **robot**, geçtiğimiz günlerde ABD’nin New York şehrindeki Central Park’ta test edildi. Test süreci sona erdikten sonra Spot, Singapur parklarında görev almaya başlayacak.

**Spot**, parkta devriye atarken çevredeki insanlara, “sağlığınız için lütfen 1 metrelik sosyal mesafeyi koruyun” gibi uyarılarda bulunuyor.

Her ne kadar köpek robot, son derece kibar bir şekilde uyarılarda bulunsa da, Singapur’daki ciddi para cezaları ve hapis cezasına kadar uzanan yaptırımlar, vatandaşları korkutabilir.

## Zorunlu durumlar haricinde sokağa çıkma yasağı uygulanıyor

<figure class="wp-block-image size-large">![](images/boston-dynamics-spot-robot-ozellikleri.jpg)</figure>6 milyona yakın nüfusa sahip olan Singapur’da, 20 binin üzerinde **koronavirüs** vakası tespit edildi. **Singapur** yönetimi, Mayıs ayı boyunca marketlerden alışveriş gibi zorunlu ihtiyaçlar haricinde, sokağa çıkma yasağı uyguluyor. Buna ek olarak tüm Singapur vatandaşları, maske takarak dışarı çıkmak zorunda.

## Robot parkta kaç kişi olduğunu analiz edecek

**Spot**, parktaki insanlara sözel olarak uyarıda bulunmanın yanı sıra, çeşitli kamera ve analiz **özellikleri** ile parkta kaç kişinin bulunduğunu tespit edebilecek. Elbette ki, gizlilik ve güvenlik endişeleri de kamera özelliğinden dolayı söz konusu. Ancak hükümet yetkilileri, robotun insanları takip etme ya da kişisel verilere erişme gibi özelliklere sahip olmayacağını belirtti.