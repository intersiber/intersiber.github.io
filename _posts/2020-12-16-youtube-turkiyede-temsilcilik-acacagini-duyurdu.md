---
id: 10058
title: 'YouTube Türkiye’de Temsilcilik Açacağını Duyurdu'
date: '2020-12-16T16:52:13+03:00'
author: 'Ahmet Can Bilici'
layout: post
guid: 'https://intersiber.com/?p=10058'
permalink: /youtube-turkiyede-temsilcilik-acacagini-duyurdu/
post_views_count:
    - '27'
image: images/youtube-turkiye-de-temsilcilik-acacagini-duyurdu.jpg
categories:
    - Genel
    - 'Sosyal Medya'
tags:
    - google
    - 'sosyal medya'
    - 'sosyal medya yasası'
    - tiktok
    - youtube
---

**YouTube**’dan yapılan açıklamada, sosyal medya yasası olarak bilinen kanun kapsamında **Türkiye’de** **temsilcilik** açılacağı aktarıldı.

**YouTube**, Türkiye’de bir tüzel kişi olarak temsilci atama konusunda atım attığını bildiren bir açıklama yaptı. Açıklamada, 5651 sayılı kanun kapsamında, sosyal ağlara getirilen yeni yükümlülüklerin bir süredir bütün yönleriyle incelendiği aktarıldı ve şirketin, yerel düzenlemelere uymaya her zaman özen gösterdiği belirtildi.

## YouTube’un konuyla ilgili açıklaması

<figure class="wp-block-image size-large">![](images/youtube-turkiye-ofisi.jpg)</figure>*“YouTube’un Türkiye’deki içerik üreticileri ve kullanıcılar için ne kadar önemli olduğunu biliyor, her gün on binlerce içerik üreticisinin Youtube’da yarattığı çok sesli özgün dünyayı ilgiyle takip ediyoruz. Bunun bilinciyle ve ilkelerimize bağlı kalarak YouTube için yerel bir tüzel kişi temsilci atama sürecini başlatma kararı aldık. Türkiye’deki yetkililerle de paylaştığımız bu kararı almış olmaktan memnuniyet duyuyoruz.”*

## Ne olmuştu?

**Sosyal medya yasası** olarak bilinen 5651 sayılı kanun kapsamında, kullanıcısı sayısı 1 milyonun üzerindeki sosyal ağlara birtakım yaptırımlar getirilmişti. Türkiye’de temsilcilik açma zorunluluğu getirilen ağlara 1 ay süre verildikten sonra, 4 Kasım 2020’de 10 milyon TL para cezası kesildi, geçtiğimiz günlerde ise 2. 30 günlük sürenin dolmasının ardından 30 milyon TL para cezası kesildi.

Bu kapsamda ceza verilen sosyal ağlar arasında Facebook, Instagram, Twitter, YouTube, TikTok, Pinterest, LinkedIn ve Dailymotion yer aldı. Bu şirketler, temsilcilik açmadıkları takdirde reklam alamama cezası ve bant daraltılması yaptırımları ile uyarılmıştı.

YouTube’dan önce Türkiye’ye temsilcilik açan tek şirket Rusya merkezli VK oldu.

Bu haberler de ilginizi çekebilir:

- **[Süre Sona Erdi: Türkiye’de Temsilcilik Açmayan Sosyal Medya Şirketlerine 10 Milyon TL Ceza](https://intersiber.com/sure-sona-erdi-turkiyede-temsilcilik-acmayan-sosyal-medya-sirketlerine-10-milyon-tl-ceza/)**
- **[Facebook, TikTok’a Rakip Video ve Müzik Uygulaması Collab’ı Duyurdu](https://intersiber.com/facebook-tiktoka-rakip-video-ve-muzik-uygulamasi-collabi-duyurdu/)**
- **[TikTok’a Rakip Instagram Reels Türkiye’de Kullanıma Sunuldu](https://intersiber.com/tiktoka-rakip-instagram-reels-turkiyede-kullanima-sunuldu/)**