---
id: 8472
title: 'Kripto Para Yatırımcıları Endişeli: Hindistan Kripto Paraları Tekrar Yasaklamak İstiyor'
date: '2020-06-15T18:03:36+03:00'
author: 'Ahmet Can Bilici'
layout: post
guid: 'https://intersiber.com/?p=8472'
permalink: /kripto-para-yatirimcilari-endiseli-hindistan-kripto-paralari-tekrar-yasaklamak-istiyor/
post_views_count:
    - '23'
image: /wp-content/uploads/2020/06/kripto-para-yatirimcilari-endiseli-hindistan-kripto-paralari-yasaklamak-istiyor.jpg
categories:
    - Genel
tags:
    - bitcoin
    - hindistan
    - 'kripto para'
---

**Hindistan** hükümeti, **kripto** **para** birimlerini yeni bir yasa çıkararak yasaklamak istiyor. Bu durum, kripto para piyasası üzerinde gerginlik yarattı ve BTC başta olmak üzere birçok kripto para değer kaybı yaşadı.

Ülkede, yüksek mahkemenin **Hindistan** Merkez Bankası tarafından çıkarılan bir genelgeyi iptal etmesinin ve bankaların kripto para ticaretinden engellenmesinin ardından, Maliye Bakanlığı’nın Hindistan’da kripto paraları yasaklamak için yasal bir zemin hazırlığı içinde olduğu öğrenildi.

## Kripto para yatırımcıları endişeli

Muhtemel yasak, kripto paraları kullananları hayal kırıklığına uğrattı ancak şirketler duruma iyimser bakıyor. Ülkede kripto para ticareti alanında bir şirket olan WazirX CEO’su Nischal Shetty, “Hızla büyüyen bir sektörü teşvik etmek Hindistan’ın çıkarları içinde. Yasaklama bir çözüm değil ve Hindistan’ın en uygun çözümü bulacağına inanıyorum” dedi.

## Devletler neden kripto paraları yasaklamak istiyor?

**Bitcoin** gibi birçok kripto para birimi, bazı ülkelerde yasaklı ya da kısıtlı. Bu da, kripto para piyasasında bir durağanlık ve endişe yaratıyor.

**Hindistan’ın** tutumu, kripto para birimlerinin yasaklanması konusunda belirsiz olsa da, bakanlıkların açıklamaları bir yasak ya da kısıtlamaya eğilimin olduğunu gösteriyor.

2019’da ülkede bir komite raporu, kripto paraların yasaklanmasını önerdi ve ülkede kripto para alım satımı yapan herkese para cezası önerildi. Komitenin gerekçesi ise, kripto para birimlerinin oynak olması ve alternatif para birimlerinin yükselmesin neden olabilmesiydi.

Gelen bu haberlerin ardından, **BTC** ve diğer para birimlerinde düşüş yaşandı.

<figure class="wp-block-image size-large">![](https://intersiber.com/wp-content/uploads/2020/06/kripto-para-birimleri-dustu-1600x918.png)</figure>Değer kaybı Bitcoin’de yüzde 3 düzeyinde olurken, Ethereum’da yüzde 5’in üzerinde oldu.