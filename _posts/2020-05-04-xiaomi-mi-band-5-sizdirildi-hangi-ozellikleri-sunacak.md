---
id: 6373
title: 'Xiaomi Mi Band 5 Sızdırıldı: Hangi Özellikleri Sunacak?'
date: '2020-05-04T13:20:42+03:00'
author: 'Ahmet Can Bilici'
layout: post
guid: 'https://intersiber.com/?p=6373'
permalink: /xiaomi-mi-band-5-sizdirildi-hangi-ozellikleri-sunacak/
post_views_count:
    - '106'
image: images/xiaomi-mi-band-5-sizdirildi-hangi-ozellikleri-sunacak.jpg
categories:
    - 'Giyilebilir Teknoloji'
tags:
    - xiaomi
---

**Xiaomi**’nin akıllı saati **Mi** **Band** **5**, ilk kez görüntülendi. Çinli teknoloji devinin yeni akıllı saati, tasarımından özelliklere, Mi Band 4 ile farklı bir konsept sunuyor.

## Akıllı bileklik tasarımı sızdırıldı iddiası

<figure class="wp-block-image size-large">![](images/xiaomi-mi-band-5-akilli-bileklik-sizdirildi.png)</figure>**Giyilebilir** **teknoloji** alanında geliştirdiği ürünlerle piyasada dikkat çeken Xiaomi, sevilen akıllı bilekliği **Mi** **Band** **4**’ün ardından yeni modeli Mi Band 5’i piyasaya çıkaracak. Merakla beklenen Mi Band 5’e ilişkin tasarım ve özelliklerine dair bir sızıntı paylaşıldı. Akıllı bileklik, bir önceki modelle karşılaştırıldığında önemli bir ekran değişikliğiyle gelecek gibi görünüyor.

Önceki **Mi Band** modellerindeki kare ekran tasarımının aksine, Xiaomi’nin yeni akıllı bilekliğinin ekranının oval bir konsepte sahip olacağı iddia edildi. Sızdırılan görüntüde delikli ve oval bir ekran görünüyor. Ekrandaki deliklerin hangi amaçla tasarlandığı tam olarak anlaşılmasa da, ekrana entegre bir kamera olma olasılığından söz ediliyor.

## Xiaomi Mi Band 5 özelikleri

Gelen bilgilere göre Mi Band 5, yeni bir **kablosuz** **iletişim** teknolojisi olan **NFC** (Near Field Communication) teknolojisini destekleyecek. Çin dışında satılacak olan ürünlerde yer alacak NFC’nin yanı sıra, Google Pay ve diğer online ödeme sistemlerinin de ürüne entegre olacağı iddia ediliyor. Akıllı bilekliğin, toplu taşıma araçlarında kart olarak kullanılmasının da söz konusu olduğu belirtiliyor.

## Ekranda yüzde 20 büyüme

Farklı kaynaklardan gelen bilgiler, **Mi** **Band** **5**’in 1,2 inç ekrana sahip olacağını aktarıyor. Önceki model olan Mi Band 4, 0,95 inç ekrana sahipti. Bu da, yeni akıllı bileklik modelinin daha büyük bir ekran sunacağını ve daha iyi bir deneyim yaratacağını gösteriyor. Ekranın büyük olmasına karşın hafif olacağı düşünülen ürün, daha yüksek bir kontrast sunacak.

## Ne zaman piyasaya çıkacak?

Xiaomi, akıllı bileklik modellerinde her yıl yeni bir ürün sunuyor. Dolayısı ile Xiaomi Mi Band 5’in ne zaman piyasaya çıkacağı bilinmese de, **2020**’nin sonlarına doğru tanıtımın gerçekleşeceği düşünülüyor. Koronavirüs salgını nedeniyle aksayabilen üretim süreçleri, akıllı bileklik modelinin çıkış tarihini etkileyebilir.

## Xiaomishka: Görseller sahte

Sızdırılan Xiaomi Mi Band 5 görselleri, Xiaomi ile ilgili bilgiler paylaşan Xiaomishka adlı kullanıcılar tarafından sahte olarak ifade edildi. Sızdırılan görüntülerin kaynağının neresi olduğu, ürün prototipi olup olmadığı bilinmiyor. Xiaomi’den, Mi Band 5 özellikleri ile ilgili bir doğrulama ya da yalanlama ise gelmedi.