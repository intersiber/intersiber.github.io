---
id: 10165
title: 'Telegram’a Reklam Geliyor: Kanal Sahipleri de Para Kazanacak'
date: '2020-12-26T11:49:58+03:00'
author: 'Ahmet Can Bilici'
layout: post
guid: 'https://intersiber.com/?p=10165'
permalink: /telegrama-reklam-geliyor-kanal-sahipleri-de-para-kazanacak/
post_views_count:
    - '14'
image: images/telegram-a-reklam-geliyor-kanal-sahipleri-de-para-kazanacak.jpg
categories:
    - Genel
tags:
    - 'pavel durov'
    - reklam
    - telegram
    - whatsapp
---

Popüler mesajlaşma uygulaması Telegram’ın kurucusu Pavel Durov, uygulamaya reklam ekleneceğini duyurdu. Kendi Telegram kanalından yaptığı açıklamada Durov, reklamların sohbet içinde yer almayacağını da ifade etti.

Gizlilik odaklı konseptiyle birçok kişinin tercih ettiği mesajlaşma uygulaması **Telegram’da** yeni bir dönem başlıyor. Telegram’ın kurucusu Pavel Durov, uygulama ile ilişkili yeni planlarını, kendi kanalından duyurdu.

## 500 milyon kullanıcıya sahip uygulamanın sunucu giderleri karşılanacak

<figure class="wp-block-image size-large">![](images/telegram-reklamlari-ile-kanal-sahipleri-nasil-para-kazanacak.jpg)</figure>Durov tarafından yapılan açıklamada **Telegram’a** **reklam** alınacağı ifade edilirken, bu reklam gelirinin, neredeyse yarım milyar kullancıcıya sahip olan uygulamanın artan giderlerini karşılamak için kullanılacağını aktardı.

Durov’a göre şirket, bu giderleri bu zamana kadar cebinden ödedi ancak gitgide daha popüler olan Telegram’ın, artık daha etkili bir finansman desteğine sahip olmasının önemli olduğunu aktardı.

## Şirketi satmayacak

Telegram kurucusu, böyle durumlarda alternatifler arasında, şirketin kendi giderlerini çıkarması adına gelir modeli yaratma ve şirketi satmanın söz konusu olduğunu belirtti. Ancak Durov, WhatsApp’ın kurucuları gibi Telegram’ı satmayacağını söyledi.

Durov’a göre 2021 içinde Telegram’da reklamlar yer alacak. Bununla birlikte reklamlar, kullanıcıyı rahatsız etmeyecek türde olacak. Bire bir ya da grup sohbetlerinde yer almayacak **Telegram** **reklamları**, herkese açık büyük kanallarda olacak. Telegram reklamlarının diğer bir yönü de, reklamın yayınlandığı kanal sahipleri de bu gelirden pay alacak.

Bu haberler de ilginizi çekebilir:

- **[Rusya, Telegram Yasağını İki Yıl Sonra Kaldırdı](https://intersiber.com/rusya-telegram-yasagini-iki-yil-sonra-kaldirdi/)**
- **[Telegram’dan Yeni Özelikler: Yeni Video Düzenleme Aracı, GIF’ler İçin Trend Listesi](https://intersiber.com/telegramdan-yeni-ozelikler-yeni-video-duzenleme-araci-gifler-icin-trend-listesi/)**
- **[WhatsApp Masaüstü’ne Güncelleme: Karanlık Mod Özelliği Geldi](https://intersiber.com/whatsapp-masaustune-guncelleme-karanlik-mod-ozelligi-geldi/)**