---
id: 7594
title: 'Samsung’un Yeni Güvenlik Yongası, Kripto Para İşlemlerini Güvence Altına Alacak'
date: '2020-05-26T12:00:50+03:00'
author: 'Ahmet Can Bilici'
layout: post
guid: 'https://intersiber.com/?p=7594'
permalink: /samsungun-yeni-guvenlik-yongasi-kripto-para-islemlerini-guvence-altina-alacak/
post_views_count:
    - '28'
image: images/samsung-un-yeni-guvenlik-yongasi-kripto-para-cuzdanlarini-guvence-altina-alacak.png
categories:
    - Güvenlik
tags:
    - 'kripto para'
    - samsung
---

**Samsung**, akıllı telefonlar için ikinci nesil **güvenlik** **yongası** **S3FV9RR** modelini tanıttı. Apple’ın T2 ve Google’ın Titan M yonga sistemlerini andıran yeni model, ön yükleme işlemlerini, depolama bölümlerini ve mobil tabanlı ödemeleri daha güvenli bir şekilde yönetebilmek adına tasarlandı.

Koreli teknoloji devi, **Secure** **Enclave** konseptine sahip yonga setini Şubat ayında piyasaya sürdü. Bu yonga seti, Samsung’un amiral gemisi modeli S20’de de kullanıldı.

## Yeni yonga seti, kripto para işlemlerini koruyabilecek düzeyde

<figure class="wp-block-image size-large">![](images/samsung-guvenlik-yongasi-kripto-para-ozelligi.jpg)</figure>Yeni yonga, **Common Criteria (CC) EAL 6+** güvenlik standardına sahip. Bu güvenlik düzeyi, yongayı en güvenli mobil çözümlerden biri haline getiriyor. Bu güvenlik standardı, e-pasaportların yanı sıra, **kripto para cüzdanları** gibi önemli verileri korumak için kullanılıyor.