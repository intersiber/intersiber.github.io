---
id: 7617
title: 'Bitcoin&#8217;le İlgili Flaş İddia: Toplam BTC Arzı, 21 Milyonun Üzerinde'
date: '2020-05-26T18:00:33+03:00'
author: 'Ahmet Can Bilici'
layout: post
guid: 'https://intersiber.com/?p=7617'
permalink: /bitcoinle-ilgili-flas-iddia-toplam-btc-arzi-21-milyonun-uzerinde/
post_views_count:
    - '32'
image: images/bitcoin-ile-ilgili-flas-iddia-toplam-bitcoin-arzi-21-milyonun-uzerinde.jpg
categories:
    - Genel
tags:
    - bitcoin
    - 'kripto para'
---

**Weiss** **Ratings**, küresel **Bitcoin** arzı ile ilgili önemli bir iddiada bulundu. Derecelendirme kuruluşu, yaptığı açıklamada Bitcoin arzının, bilinen teorik üst sınır olan 21 milyonun üzerinde olduğunu söyledi.

Uzun bir süredir küresel ekonomi içinde ciddi bir yer tutan kripto para birimleri, birçok farklı borsa üzerinde, her gün milyarlarca dolarlık satış hacmi oluşturuyor. **Kripto** **para** birimleri, böylesine ciddi bir hacim yaratırken, beraberinde tartışmaları da getiriyor.

## Borsaların uyguladığı kaldıraç, arzın üzerinde Bitcoin ortaya çıkardı

<figure class="wp-block-image size-large">![](images/kripto-para-borsasi-binance.jpeg)</figure>Weiss Rating’in, Twitter hesabından yaptığı açıklamada, toplam Bitcoin arzının 21 milyonun üzerinde olduğu ifade edildi. Şirket, bunun nedeni olarak ise kripto para alım satım borsalarının uyguladığı kaldıraçlar olduğunu söyledi. Birçok parite ve emtiada uygulanan, **Forex** piyasası olarak da bilinen kaldıraçlı işlemlerde, teminatın belli bir oranında işlem yapılabiliyor. Örneğin 100 kaldıraçlı bir borsada, 1 Bitcoin satışı yaparak, 100 BTC’lik satış hacmi oluşturabiliyorsunuz.

Derecelendirme şirketi, **kripto** **para** borsalarının güven sorunu ortaya koyduğunu ifade ederek, modellerini eleştirdi. Şirket, kripto para yatırımcıları için en güvenilir yolun, kripto paralarını kendilerinin koruması olduğunu söyledi.

## Piyasada 18,3 milyon Bitcoin var

<figure class="wp-block-image size-large">![](images/dunyada-toplam-bitcoin-kac-milyon-adet.jpeg)</figure>**Bitcoin**, teorik olarak maksimum 21 milyon adede kadar arz edilecek. Şu ana kadar 18,3 milyon Bitcoin’in piyasaya sunulduğu biliniyor. Ancak bu BTC’lerin tamamı dolaşımda değil. Uzmanlar, çeşitli nedenlerden ötürü (hacklenme, erişimin kaybolması) 4 milyona yakın **Bitcoin’in**, kaybolduğunu söylüyor.