---
id: 8460
title: 'Apple, iPhone 12 Ekranları İçin Samsung’u Tercih Edebilir'
date: '2020-06-15T12:41:56+03:00'
author: 'Ahmet Can Bilici'
layout: post
guid: 'https://intersiber.com/?p=8460'
permalink: /apple-iphone-12-ekranlari-icin-samsungu-tercih-edebilir/
post_views_count:
    - '82'
image: images/apple-iphone-12-ekranlari-icin-samsung-u-tercih-edebilir.jpeg
categories:
    - Apple
    - Mobil
tags:
    - boe
    - samsung
---

**Apple’ın** **iPhone** **12** lansmanı yaklaşırken, telefona ilişkin detaylı bilgiler gelmeye devam ediyor. **Apple**, **iPhone** ekranları konusunda Samsung’la olan işbirliğine alternatifler üzerinde çalışıyordu. Çin merkezli BOE ile ekran testleri yapan Apple, iddialara göre memnun kalmadığı şirket yerine Samsung’la çalışmayı sürdürebilir.

## Devlerin OLED ekran tedarikçisi

Çinli BOE şirketi, **Samsung** ve **Apple’a** ekran konusunda çözümler sağlayan bir şirket. Samsung, Galaxy S21 serisinde BOE’nin **OLED** ekranlarını tercih edecek söylentileri gündemde yer aldı. Ancak son bilgiler, **Samsung** OLED ekran konusunda Çinli şirketle yola çıkmayacak. Gelen son bilgi, **Apple’ın** da BOE ile çalışmayacağı yönünde.

## iPhone 12 ekranlarını Samsung üretebilir

<figure class="wp-block-image size-large">![](images/iphone-12-ekrani-ureticisi.jpeg)</figure>Gelen bilgilere göre **Apple**, BOE’nin OLED ekranlarından memnun olmadı ve yapılan testlerde ekranlar sınıfta kaldı. Şirket, ekran çözümleri konusunda Samsung’u tercih edebilir. Apple’ın, iPhone 12 ekranlarında istediği standartları yalnızca Samsung ekranlarının karşıladığı belirtildi.

BOE ekranları yerine daha pahalı olan Samsung OLED ekranlarını kullanması beklenen Apple’ın, BOE ekranlarının yeni testlerde başarı göstermesi durumunda iPhone 12’nin yalnızca ilk partisinde Samsung ekranlarını kullanabileceği ifade ediliyor.

Apple’ın Samsung’a alternatif getirme çabalarının nedeni, daha uygun fiyatlı bir ekran arayışı. **BOE** ekranları, daha önce **Apple** **Watch** serisinde kullanılmıştı.