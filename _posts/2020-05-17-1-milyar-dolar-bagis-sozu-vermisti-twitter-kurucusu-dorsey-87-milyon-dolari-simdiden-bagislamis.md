---
id: 7052
title: '1 Milyar Dolar Bağış Sözü Vermişti: Twitter Kurucusu Dorsey, 87 Milyon Doları Şimdiden Bağışlamış'
date: '2020-05-17T10:03:56+03:00'
author: 'Ahmet Can Bilici'
layout: post
guid: 'https://intersiber.com/?p=7052'
permalink: /1-milyar-dolar-bagis-sozu-vermisti-twitter-kurucusu-dorsey-87-milyon-dolari-simdiden-bagislamis/
post_views_count:
    - '23'
image: /wp-content/uploads/2020/05/1-milyar-dolar-bagis-sozu-vermisti-twitter-kurucusu-dorsey-87-milyon-dolari-simdiden-bagislamis-scaled.jpg
categories:
    - Genel
tags:
    - 'jack dorsey'
    - twitter
---

**Twitter** **CEO’su** **Jack** **Dorsey**, geçtiğimiz ay **COVID-19** salgını sürecinde 1 milyar dolarlık bir bağış yapacağını açıklamıştı. Dorsey, taahhüt ettiği bağışın 87 milyon dolarını tamamladığını duyurdu.

Dorsey, koronavirüs salgınına karşı mücadele adına, ilk olarak yardıma odaklanmış bir fon kurmayı düşündü. **Start Small LLC** adlı yardım fonu, Jack Dorsey’in servetinin yüzde 28’ini oluşturuyor.

<figure class="wp-block-embed-twitter wp-block-embed is-type-rich is-provider-twitter"><div class="wp-block-embed__wrapper">> [\#startsmall](https://twitter.com/hashtag/startsmall?src=hash&ref_src=twsrc%5Etfw) is up to $87.8M in disbursements. Most are in the tracking sheet, some in process for next week. Interested in helping? All these are incredible and impactful orgs…find one that resonates with you. And now a thread on 6 new grants… <https://t.co/NEvCyaBuMh>
> 
> — jack (@jack) [May 15, 2020](https://twitter.com/jack/status/1261395635279785984?ref_src=twsrc%5Etfw)

<script async="" charset="utf-8" src="https://platform.twitter.com/widgets.js"></script></div></figure>**Twitter** **CEO’su**, şimdiye kadar yaptığı bağışlarla ilgili bir e-tablo yayınladı. Tabloda bağışların ne kadar olduğu ve nerede yapıldığı aktarıldı. Elektronik tabloda Dorsey, koronavirüsün yanı sıra **HIV/AIDS**, mülteciler, mahkumların savunuculuğu ve aile içi şiddetle mücadele gibi konularla mücadele eden organizasyonlara destek verdi.

<figure class="wp-block-image size-large">![](https://intersiber.com/wp-content/uploads/2020/05/jack-dorsey-kimdir.jpg)</figure>Dorsey, **koronavirüs** salgınının **HIV’i** nasıl etkilediğini tespit etmek adına, HIV taraması yapacak iki kuruluş için 1,3 milyon dolardan fazla bağış yaptı. Uzmanlar, salgın nedeniyle HIV gibi bulaşıcı hastalıkların yayılmasını engellemek ve tedavi geliştirmek adına mücadele ediyor.

Bulaşıcı hastalıkların yanı sıra, sokağa çıkma kısıtlamalarının gölgesinde, aile içi şiddette de bir artış görülüyor. Büyük şehirlerde, yardım hatlarına yapılan şiddet çağrılarının, karantina döneminde arttığı belirlendi. Dorsey, 2,2 milyon dolarlık bağışı, aile içi şiddetle mücadele için ayırdı.

**Jack** **Dorsey** ayrıca, internete erişimi olmayan öğrencilerin, uzaktan eğitim sürecinde derslerinden geri kalmamaları adına **Oakland Okul Fonu**’na da 10 milyon dolarlık bir bağış yaptı. Yerel kaynaklara göre, Oakland’daki yetkililer, Perşembe günü şehirdeki ailelere 25 bin dizüstü bilgisayar ve internet erişim noktası oluşturmak için, 12,5 milyon dolar toplama girişimi başlattı. Dorsey, bu girişimi gördüğünü ve görür görmez finanse ettiğini aktardı.

**Twitter** **kurucusu**, dijital ekosistemin **en** **zengin** **CEO’ları** arasında yer almıyor. Ancak buna rağmen yaptığı yardımlar ve üstlendiği sosyal sorumluluk tavrı ile, fark yaratan liderler arasında.