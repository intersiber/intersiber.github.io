---
id: 5160
title: 'WhatsApp Yanlış Bilgi Yayılımını Engellemek İçin Mesaj İletmeyi Sınırlandırıyor'
date: '2020-04-07T21:00:05+03:00'
author: 'Beyza Bayrakdar'
layout: post
guid: 'https://intersiber.com/?p=5160'
permalink: /whatsapp-yanlis-bilgi-yayilimini-engellemek-icin-mesaj-iletmeyi-sinirlandiriyor/
post_views_count:
    - '78'
image: /wp-content/uploads/2020/04/whatsapp-1.jpg
categories:
    - Genel
---

Özel mesaj uygulamalarının koronavirüs salgınıyla ilgili yanlış bilgileri yayma potansiyeli üzerine çalışan **WhatsApp**, Salı günü mesajların iletilmesine yeni sınırlar koyacağını söyledi.

Bugünden başlayarak, beş veya daha fazla kişiden oluşan bir zincir ile gönderilen “**yüksek düzeyde iletilen**” olarak tanımlanan iletiler yalnızca **tek bir kişiye** iletilebilecek. Bu özellik, bilginin WhatsApp üzerinden geçme hızını azaltmak için tasarlanmış.

WhatsApp, 2018’de bir iletinin kaç kez iletilebileceğine ilişkin sınırlama getirmek için çalışmaya başlamıştı. Ayrıca, bir iletinin iletildiğini göstermek için mesajlara **iki tik** ekledi. Geçen yıl, şirket uygulamaya tek bir mesajı **beş** kişiye iletebilme özelliği getirerek kişi sayısını sınırladı.

<figure class="wp-block-image size-large">![](https://intersiber.com/wp-content/uploads/2020/04/WhatsApp-Yanlış-Bilgi-Yayılımını-Engellemek-İçin-Mesaj-İletmeyi-Sınırlandırıyor.jpg)</figure>Whatsapp yaptığı açıklamada “Pek çok kullanıcının birbirine faydalı bilgiler, komik videolar, fotoğraflar ya da dualar ilettiğini biliyoruz. Son haftalarda insanlar, sağlık çalışanlarına destek amaçlı organizasyonlar düzenlemek için WhatsApp’ı kullanıyorlar. Ancak, kullanıcıların bize çoklu mesaj iletiminin yanlış bilginin çok çabuk yayılmasına katkıda bulunabileceğini söyledikleri geri bildirim miktarında önemli bir artış gördük. WhatsApp’ın kişisel konuşma için bir platform olması amacıyla bu mesajların yayılmasını **yavaşlatmanın** önemli olduğuna inanıyoruz. ” dedi.

WhatsApp, Dünya Sağlık Örgütü tarafından yapılan ve sağlıkçılar tarafından incelenen hastalık hakkında bilgi sağlayan bir **bot** tanıttı. Uygulama 10 milyondan fazla kişi tarafından kullanıldı. WhatsApp ayrıca Uluslararası Gerçek Kontrol Ağına **1 milyon dolar** bağışladı.