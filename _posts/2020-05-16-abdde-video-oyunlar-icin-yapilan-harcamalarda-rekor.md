---
id: 7018
title: 'ABD’de Video Oyunlar İçin Yapılan Harcamalarda Rekor'
date: '2020-05-16T12:00:25+03:00'
author: 'Ahmet Can Bilici'
layout: post
guid: 'https://intersiber.com/?p=7018'
permalink: /abdde-video-oyunlar-icin-yapilan-harcamalarda-rekor/
post_views_count:
    - '28'
image: images/abd-de-video-oyunlar-icin-yapilan-harcamalarda-rekor.png
categories:
    - Oyun
tags:
    - abd
    - koronavirüs
    - oyun
    - 'oyun konsolu'
---

Yapılan bir araştırmanın sonucuna göre, Amerikalı tüketiciler geçtiğimiz çeyrekte, video oyunlarına hiç olmadığı kadar para harcadı. Ocak, Şubat ve Mart ayında **ABD’li** tüketiciler, video oyunlar için geçtiğimiz yıla göre yüzde 9 artışla, **10,9 milyar dolar** para harcadı. Bu rekor, **koronavirüs** salgınının yükselişe geçtiği Mart ayının öncesindeki çeyreği kapsıyor. Dolayısıyla, ikinci çeyrekteki oyun harcamaları, bizi yeni bir rekorla da tanıştırabilir.

<figure class="wp-block-image size-large">![](images/abd-koronavirus-doneminde-en-cok-hangi-video-oyunlar-oynandi-1600x1067.jpg)</figure>ABD’nin, Çin’de geçtiğimiz yılın Aralık ayında ortaya çıkan koronavirüs salgınından en ciddi etkilenen ülkeler içinde yer alması, insanların oyuna yönelmesine neden oldu. 1,5 milyon vaka ve 88 bine yakın can kaybının bulunduğu ABD’de, araştırma şirketi NPD’ye göre **oyun** **satışları** ve oyun içi işlemler, 10,9 milyar doların 9,6 milyar dolarını teşkil etti. En çok tercih edilen oyunlar içindeyse Animal Crossing: New Horizons, Call of Duty: Modern Walfare, Doom Eternal, Dragon Ball Z: Kakarot, Fortnite, GTA V, Minecraft, MLB The Show ve NBA 2K20 oyunları yer aldı.

Raporda oyun konsolu alanında, ilk sırada gelen şirket **Nintendo** oldu. Bu süreçte toplam donanım satışları 770 milyon doların üzerinde oldu. Japonya merkezli Nintendo, koronavirüs sürecinde elde ettiği popülerlikle, hackerların da hedefi oldu. **Nintendo Ağ Kimliği** aracılığı ile 160 bin hesabın bilgileri çalınmıştı.