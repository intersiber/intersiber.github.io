---
id: 6633
title: 'Apple, ABD’deki Kapalı Mağazalarını Yeniden Açıyor'
date: '2020-05-09T11:20:07+03:00'
author: 'Ahmet Can Bilici'
layout: post
guid: 'https://intersiber.com/?p=6633'
permalink: /apple-abddeki-kapali-magazalarini-yeniden-aciyor/
post_views_count:
    - '70'
image: images/apple-abd-deki-kapali-magazalarini-yeniden-aciyor.jpg
categories:
    - Apple
    - Genel
tags:
    - apple
---

Apple’ın ABD’deki perakende mağazaları, **koronavirüs** salgını nedeniyle Mart ayının ortasından beri kapalı. Ancak gelen bilgilere göre, şirket önümüzdeki hafta bazı mağazaları tekrar açacak. **Apple** temsilcisi, CNBC’ye verdiği demeçte “Gelecek hafta ABD’de Güney Carolina, Alabama ve Alaska’daki mağazalarımızdan başlayarak, mağazalarımızı yeniden açmaya başlayacağımız için heyecanlıyız” dedi.

**Apple** temsilcisi, açılan mağazalara yeni sosyal mesafe protokolü kapsamında sınırlı sayıda ziyaretçi alınacağını bu nedenle mağazaya girişlerde bir gecikme olabileceğini de belirtti. Temsilci, mümkün olduğunda müşterilerin temassız teslimat ya da çevrimiçi satın alma seçeneğini tercih etmelerini önerdi.

## 500’ün üzerinde mağazası var

<figure class="wp-block-image size-large">![](images/apple-in-kac-magazasi-var.jpg)</figure>Apple’ın belirtilen eyaletlerdeki mağaza sayısı altı. Ancak ABD’de ve dünyanın geri kalan ülkelerinde Apple’ın 500’den fazla mağazası var. Asya, Avrupa ve Avustralya’da yer alan 70’ün üzerinde mağaza, koronavirüs salgını ile mücadele etmek adına kapatıldıktan sonra şu anda yeniden açıldı. Çin’deki mağazalar da, ülkedeki normalleşmenin ardından hızlı bir şekilde açıldı. **Tim** **Cook**, Mayıs ayının ilk yarısında ABD’de birkaç mağazanın açılmasının söz konusu olduğunu söylemişti.

## Uygulanacak yeni kurallar

Apple mağazalarında, diğer ülkelerde olduğu gibi, mağaza çalışanları düzenli olarak sıcaklık kontrolüne tabi tutulacak. Yüz maskelerinin giyilmesi zorunlu olacağı gibi, müşterilere de sağlanacak. Apple, mağaza açılışları ile ilgili yaptığı açıklamada “ABD’de mağazaları yeniden açmaya başlayacağımız için heyecanlıyız. Ekibimiz sürekli olarak yerel sağlık verilerini ve hükümet açıklamalarını takip ediyor. Desteğimizi sunmayı dört gözle bekliyoruz.” dedi.