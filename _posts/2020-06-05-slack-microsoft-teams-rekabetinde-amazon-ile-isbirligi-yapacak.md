---
id: 8084
title: 'Slack, Microsoft Teams Rekabetinde, Amazon İle İşbirliği Yapacak'
date: '2020-06-05T10:32:35+03:00'
author: 'Ahmet Can Bilici'
layout: post
guid: 'https://intersiber.com/?p=8084'
permalink: /slack-microsoft-teams-rekabetinde-amazon-ile-isbirligi-yapacak/
post_views_count:
    - '23'
image: images/slack-microsoft-teams-ile-rekabetinde-amazon-ile-isbirligi-yapacak.jpg
categories:
    - Genel
tags:
    - amazon
    - slack
---

Popüler ekip içi iletişim ve üretkenlik uygulaması Slack ile Amazon arasında bir anlaşma yapılıyor. Bu kapsamda sözleşmede tüm Amazon çalışanlarının Slack kullanacağı belirtilirken, **Slack’in** de ses ve görüntülü arama hizmetinde Amazon’un Chime platformunu tercih edeceği ifade edildi.

## Amazon’un 840 bin çalışanı var

**Slack’in**, anlaşma kapsamında **Amazon** çalışanları içinde tercih edilmesi ciddi bir kullanıcı artışına neden olabilir. Yüzde kaçının Slack kullanacağı bilinmemekle birlikte Amazon’un dünya genelinde 840 bin çalışanı var. Slack’in şu anda en büyük müşterisi, 350 bin çalışanı olan IBM.

## Slack’in çözüm ortağı AWS olacak

<figure class="wp-block-image size-large">![](images/amazon-web-service-nedir.jpg)</figure>Slack, sohbet bölümünde birçok alanda uzun süredir AWS’yi kullanıyor. Anlaşma, uzun vadede Amazon Web Services’ı bulut depolamanın yanı sıra bilgi işlem, veritabanı, güvenlik, analitik ve makine öğrenimi gibi alanlarda tercih etmeyi taahhüt ediyor. Bu da, **Slack’in** Microsoft **Azure** ya da **Google** **Cloud** ile bir işbirliği yapmasının olası olmadığını gösteriyor.

## Slack’in sesli ve görüntülü arama hizmeti, Teams’e göre zayıf 

Slack’in Amazon işbirliği ile, Chime’a geçiş yapması, rakiplerine göre zayıf görülen sesli ve görüntülü konuşma özelliğinin gelişmesini sağlayabilir. Özellikle **Microsoft** **Teams** ile karşılaştırıldığında zayıf kalan bu özellikler için Slack, daha iyi bir deneyim sunmayı planlıyor.