---
id: 7810
title: 'Tarihi ISS Görevinden Saatler Önce: SpaceX’in Starship Roketi Patladı'
date: '2020-05-30T14:00:47+03:00'
author: 'Ahmet Can Bilici'
layout: post
guid: 'https://intersiber.com/?p=7810'
permalink: /tarihi-iss-gorevinden-saatler-once-spacexin-starship-roketi-patladi/
post_views_count:
    - '46'
image: /wp-content/uploads/2020/05/tarihi-iss-gorevinden-saatler-once-spacex-in-starship-roketi-patladi.png
categories:
    - Uzay
tags:
    - 'elon musk'
    - spacex
    - starship
---

**SpaceX’in** yeni nesil **Starship** roketinin dördüncü prototipi, şirketin Teksas’ın güneyindeki test alanında patladı. Test **roketi**, motorun ateşlenmesinden kısa bir süre sonra devasa bir ateş topuna dönüşerek infilak etti ve test alanı zarar gördü.

## NASA ile düzenlenecek ortak görevden saatler önce

Başarısız test, **SpaceX’in** **NASA** ile ortaklaşa, **Uluslararası** **Uzay** **İstasyonu’na** iki astronot gönderme görevinin öncesinde yaşandı. Tarihi görev, Florida’daki uzay üssünden, SpaceX’in Falcon 9 roketi ile gerçekleşecek ve **Crew** **Dragon** kapsülü kullanılacak. Falcon 9, daha önce 100’ün üzerinde kalkış gerçekleştirdi.

## SpaceX’in odağı bugünkü kalkış

Starship’in başarısızlığının, bugün 2. denemesi gerçekleşecek görev ile doğrudan bir ilgisi yok. SpaceX **CEO’su** **Elon** **Musk**, şirketin uzaya ilk defa mürettebatlı uçuş gerçekleştireceği görevine odaklandığını söylemişti. Musk, Starship’in gelişim sürecini duraklatmayı planladığını da aktarmıştı.

## Patlayan roket, Ay ve Mars gibi hedefler için geliştiriliyordu

<figure class="wp-block-image size-large">![](https://intersiber.com/wp-content/uploads/2020/05/tesla-starship-roketi-patladi.jpeg)</figure>Bugün patlayan roket prototipi, **Ay** ve **Mars** gibi uzak hedeflere, SpaceX’in gelecekte göndermeyi planladığı uzay aracı için kullanılacak. Şirket, Teksas eyaletindeki Boca Chica şehrindeki çalışma alanında, Starship prototiplerini test etmeyi sürdürüyor. Patlamanın ardından test alanında birçok araç da zarar gördü. Patlamada yaralı olup olmadığı bilinmemekle birlikte, SpaceX konuyla ilgili açıklama yapmadı.