---
id: 6489
title: 'Tinder, Uygulama İçinde Görüntülü Sohbet Başlatacak'
date: '2020-05-06T11:55:23+03:00'
author: 'Ahmet Can Bilici'
layout: post
guid: 'https://intersiber.com/?p=6489'
permalink: /tinder-uygulama-icinde-goruntulu-sohbet-baslatacak/
post_views_count:
    - '72'
image: images/tinder-uygulama-icinde-goruntulu-sohbet-baslatacak.png
categories:
    - Genel
tags:
    - match
---

**Tinder’ın** bağlı olduğu **Match** **Group**, yaptığı açıklamada uygulama içinde görüntülü sohbet özelliğinin bu yıl başlatılacağını söyledi. Henüz yeni özellikle ilgili ayrıntılar çok fazla olmasa da, bu durum dünyanın en büyük arkadaşlık uygulamalarından biri olan Tinder için, radikal bir adım. Milyonlarca aktif kullanıcısı olan Tinder’da video görüşmeleri, her ne kadar kötüye kullanılabilecek bir iletişim kanalı yaratsa da, kullanıcılar tarafından ilgiyle karşılanacağı kesin.

Yıllardır yalnızca metin tabanlı bir mesajlaşma sunan **Tinder**, taciz ve istismar konusuna karşı oldukça dikkatli. **Video** ile **sohbet** özelliğinde, Tinder ekibinin muhtemelen saldırgan içerikleri ve istismara yönelik görüntüleri otomatik olarak algılayacak bir sistem üzerinde çalıştığı düşünülüyor.

## Uygulamanın popülerliği, tüm zamanların en yüksek seviyesinde

<figure class="wp-block-image size-large">![](images/tinder-kullanici-sayisi-ne-kadar-artti.jpeg)</figure>Match, bu özelliğin yanı sıra şirketin koronavirüs sürecindeki performansına ilişkin bilgiler de sundu. Tinder kullanımında ciddi bir artış olduğunu belirten **Match**, **Tinder** “kaydırmalarında” tüm zamanların en yüksek seviyesine ulaşıldığını söyledi.

Şirket, 30 yaşın altındaki kadınların günlük Tinder kullanım oranının yüzde 37 arttığını söyledi. Bunun dışında Hinge, [match.com](http://match.com) ve OkCupid gibi diğer ürünlerde de toplamda görülen günlük mesaj sayısı, Nisan ayında, önceki aylara göre yüzde 27 arttı.

Buna karşın, uygulama kullanımında ciddi bir artış olsa da, Şubat ayından Mart ayına geçişte, ilk defa ücretli kullanıcıların sayısında bir azalma görüldüğü ifade edildi.

Match, yaptığı açıklamada “İnsanların iletişime olan taleplerinin asla azalmayacağından eminiz. Bu sosyal izolasyon dönemi, sunduğumuz uygulamalar olmasa, bir araya gelecek ya da diğer insanlarla bağlanacak başka yolları olmayan bekar insanlar için çok daha korkunç olurdu” dedi.

**Koronavirüs** süreci, her ne kadar birçok ülkede kontrol altına alınmış gibi görünse de, karantina, izolasyon ve sosyal mesafe önlemlerinin tamamen kalkması ve bu durumun, insan psikolojisinden tamamen silinmesi ciddi zaman alacak. Tinder benzeri arkadaşlık uygulamaları, bu süreçte popülerliklerini koruyacak gibi görünüyor.