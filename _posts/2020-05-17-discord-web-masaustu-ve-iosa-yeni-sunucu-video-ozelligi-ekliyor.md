---
id: 7051
title: 'Discord Web, Masaüstü ve iOS&#8217;a Yeni Sunucu Video Özelliği Ekliyor'
date: '2020-05-17T19:30:00+03:00'
author: 'Beyza Bayrakdar'
layout: post
guid: 'https://intersiber.com/?p=7051'
permalink: /discord-web-masaustu-ve-iosa-yeni-sunucu-video-ozelligi-ekliyor/
post_views_count:
    - '122'
image: /wp-content/uploads/2020/05/discord-web-masaustu-ve-iosa-yeni-sunucu-video-ozelligi-ekliyor.jpg
categories:
    - 'Sosyal Medya'
tags:
    - discord
    - 'discord server video call'
    - 'discord video call'
---

**Discord**, pandemiye rağmen arkadaşlarınızla bağlantıda kalmanızı kolaylaştıran yeni **Sunucu Video** özelliğini kullanıcılara sundu.

Şirket sunucu video özelliği ile kullanıcıların birbiriyle görüntülü sohbet başlatma zorluğunu ortadan kaldırarak, **doğrudan** bir ses kanalına atlayabileceğinizi ve birlikte video üzerinden sohbet etmeye başlayabileceğinizi söylüyor. Ayrıca artık kullanıcılar, diğer özelliklerin yanı sıra, sohbet esnasında canlı yayına geçebilecek ve aynı anda görüntülü sohbet yapabilecekler.

<figure class="wp-block-image size-large">![](https://intersiber.com/wp-content/uploads/2020/05/discord-web-1600x897.jpg)</figure>Bir sunucu görüntülü sohbetindeyken şunları yapabilirsiniz:

- Yalnızca görüntülü sohbet edebilirsiniz.
- Yalnızca ekran paylaşımı yapabilirsiniz.
- Aynı anda görüntülü sohbet ve ekran paylaşımı yapabilirsiniz.
- İkisini de yapmayıp sadece sesli sohbet ederek arkadaşlarınızın videolarını izleyebilirsiniz.

**Sunucu video özelliği** ile kullanıcılar bir kanala atlayabilecek, bir video başlatabilecek ve sonra işlerini yapabilecekler. Diğer kullanıcılar neler yaptığınızı görmek için sohbete girebilecek ve daha sonra da ayrılabilecekler.

<figure class="wp-block-image size-large">![](https://intersiber.com/wp-content/uploads/2020/05/server-video-demo.gif)</figure>Yeni özelliğin aynı anda **canlı** ve **görüntülü** sohbet yapabilme özelliği sayesinde kullanıcılar hem ekranlarını / oyunlarını hem de kameralarını paylaşabilecekler. Bu esnada bir ekran paylaşım akışını izlerken, diğer tüm ekran paylaşım akışları hareket etmeyi durduracak.

Ekip ayrıca **Chrome**‘da görüntülü sohbet yaparken tarayıcı uzantısını kullanma ihtiyacını da ortadan kaldırdı ve bu güncel etkinlikler sırasında sunucu görüntülü sohbet sınırını geçici olarak bir seferde **10** kişiden **25** kişiye yükseltti.