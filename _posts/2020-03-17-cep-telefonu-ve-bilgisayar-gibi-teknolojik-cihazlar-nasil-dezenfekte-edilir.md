---
id: 3626
title: 'Cep Telefonu ve Bilgisayar Gibi Teknolojik Cihazlar Nasıl Dezenfekte Edilir?'
date: '2020-03-17T06:00:00+03:00'
author: 'Ahmet Can Bilici'
layout: post
guid: 'https://intersiber.com/?p=3626'
permalink: /cep-telefonu-ve-bilgisayar-gibi-teknolojik-cihazlar-nasil-dezenfekte-edilir/
post_views_count:
    - '155'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/03/cep-telefonu-nasil-dezenfekte-edilir.jpg
categories:
    - Genel
tags:
    - 'bilgisayar nasıl dezenfekte edilir'
    - 'cep telefonu nasıl dezenfekte edilir'
    - 'cihaz temizleme'
    - 'corona virüsü'
    - koronavirüs
    - 'teknolojik ürün temizliği'
---

Son haftalarda corona virüsü nedeniyle **bilgisayar**, **cep telefonu**, kulaklık gibi ürünlerini nasıl **dezenfekte** edebileceğini sorgulayan çok sayıda insan var. Kullanıcılar bir yandan cep telefonlarını dezenfekte etmeleri durumunda cihazlarının bozulup bozulmayacağı konusunda soru işaretlerine yanıt ararken, bir yandan da hangi dezenfektan ürün ile cihazlarını temizlemeleri gerektiği konusunda yanıt arıyorlar.

Cep telefonları gibi ürünler normal şartlara dayanıklı, ancak kimyasal olarak kullanılacak ürünlerin birçoğuna dayanıklı olmayan ürünlerdir. Örneğin bir cep telefonunun çamaşır suyu ile silinmesi durumunda cihaz devrelerinde sorunlar olabilir, bataryaya ulaşacak olan en ufak sıvı bile cihazın kimyasal reaksiyona girmesine sebep olarak şiddetli patlamalara sebep olabilir.

<figure class="wp-block-image size-full">![](https://intersiber.com/wp-content/uploads/2020/03/telefon-nasil-dezenfekte-edilir.jpg)</figure>## Su Geçirmez Cihazlar İçin Öneriler

Eğer cihazınız IP67 veya daha yüksek bir su/toz geçirmezlik sertifikasına sahipse Apple’ın önerdiği gibi alkol bazlı el dezenfektanları ile cihazınızı silebilirsiniz. Cihazınızı asla alkol bazlı el dezenfektanı içerisinde veya başka herhangi bir sıvı içerisinde bekletmeyin. Sadece %70 alkol bazlı el-cilt dezenfektanları ile cihazlarınızı silebilir veya kısa süreli olarak cihazın üzerine bu sıvılardan dökebilirsiniz. Ancak cihazın üzerine dökecek olduğunuz sıvı miktarının az olduğundan, şiddetinin çok az olduğundan emin olmalısınız. Aksi durumda su ve toza karşı dayanıklı olan cihazlarınızın içerisine bu sıvılar kaçabilir ve cihazınız bozulabilir.

Apple web sitesinde Türkçe olarak yayınlanan temizlik önerileri şöyle:

***Apple ürünümü temizlemek için dezenfektan madde kullanabilir miyim?**   
Yüzde 70 izopropil alkollü mendil veya Clorox marka dezenfektan mendil kullanarak, Apple ürününüzün sert ve gözeneksiz dış yüzeylerini (ör. ekran, klavye ve diğer dış yüzeyler) hafifçe silebilirsiniz. Ağartıcı madde kullanmayın. Hiçbir açıklığı neme maruz bırakmayın ve Apple ürününüzü herhangi bir temizlik maddesine batırmayın. Söz konusu mendilleri, kumaş veya deri yüzeylerde kullanmayın.*

Bunun yanısıra cihazlarınızı dezenfektan ıslak mendiller ile silmek en doğrusudur. Cihazları ısrarla çok sert silmek üzerindeki kaplamaların aşınmasına bağlı olarak, cihazın parmak izini gösterir hale gelmesine, ekran ve diğer yardımcı entegrelerin doğru çalışmamasına sebep olabilir.

## IP Sertifikası Olmayan Cihazlar Nasıl Temizlenmeli?

Eğer cihazınızın IP sertifikası yok ve suya karşı dayanıklı değilse cihazınızı asla tek bir damla bile suya sokmayın, üzerine dezenfektan ve benzer ürünler püskürtmeyin. Bu tür cihazlar en ufak su teması durumunda çalışmayı durdurabilir, patlamaya sebep olarak ciddi yanık ve hasarlar yaratabilirler.

<figure class="wp-block-image size-full">![](https://intersiber.com/wp-content/uploads/2020/03/cep-telefonu-nasil-dezenfekt-edilir.jpg)</figure>Su geçirmez özelliği bulunmayan cihazlarınızı antibakteriyel dezenfektan ıslak mendiller ile silmeniz durumunda cihazınız hem temiz olacaktır, hem mikroplardan arınacaktır.

Bunun dışında yine ellerinizi önce dezenfekte edip sonrasında cihazınızda kılıf kullanıyorsanız bu kılıfı dezenfektan mendille çıkardıktan sonra yıkayabilir ve daha sonrasında cihazınıza geri takabilirsiniz.

Cihazınızın ekran ve diğer kılıfın kapatmadığı bölümlerini ise yine ıslak mendil ile dezenfekte etmek yeterli olacaktır.

## Bilgisayarımı Nasıl Dezenfekte Edebilirim?

Bugün birçok bilgisayar suya veya toza dayanıklı değildir. Lütfen bilgisayarınızın ekranı başta olmak üzere klavye ve diğer girişlerine sıvı püskürtmeyin. Bunun yerine bilgisayarları temizlemek için yine dezenfektan ıslak mendiller kullanmanız önerilir. Eğer sık sık elleriniz kirleniyor ve klavyeyi sık kullanıyorsanız klavye üzerine silikon klavye koruması alarak bu kılıfı dezenfektan ile her gün temizleyebilir ve daha iyi bir hijyen sağlayabilirsiniz.

Sadece corona virüsü için değil, her zaman için silikon klavye kılıfı çok daha temiz olması açısından güvenle kullanım için uygun olacaktır.

<figure class="wp-block-image size-large">![](https://intersiber.com/wp-content/uploads/2020/03/bilgisayar-nasil-dezenfekte-edilir-1600x829.png)</figure>Bilgisayarların diğer bölümlerini temizlerken özellikle içerisine sıvı kaçmaması için ıslak mendilin aşırı ıslak olmadığından emin olun. Klavyeye kaçacak 1 damla su cihazın düzgün çalışmamasına sebep olabilir.

Buharlı temizlik ürünleri bilgisayar üzerinde asla kullanılmamalıdır. Oksitlenmeye bağlı olarak cihazın bozulmasına sebep olabilir. Sıcak veya soğuk buhar kullanımı hiçbir cihaz için güvenli bir yöntem değildir.

## Kulaklıklarımı Nasıl Dezenfekte Edebilirim?

Eğer kulaklığınızı dezenfekte etmek istiyorsanız sadece ıslak mendil kullanın. Hiçbir kulaklığı suya dayanıklı olsa bile suya ve de özellikle alkollü dezenfektana sokmayın.