---
id: 1195
title: 'Microsoft Chromium Tabanlı Edge Web Tarayıcısının Önizleme Sürümlerini Duyurdu'
date: '2019-04-09T11:44:20+03:00'
author: 'Hakan Torun'
layout: post
guid: 'https://intersiber.com/?p=1195'
permalink: /microsoft-edge-insider-chromium/
post_views_count:
    - '456'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/microsoft-edge-insider-chromium.png
categories:
    - Genel
    - 'Öne Çıkan'
tags:
    - 'chromium edge'
    - 'edge insider'
    - 'microsoft chromium edge'
    - 'microsoft chromium edge web tarayıcısı'
    - 'microsoft edge'
    - tarayıcı
---

Microsoft, Google Chrome’un çekirdeğini oluşturan Chromium motorunu kullandığı Edge web tarayıcısının ilk yeni sürümünü yayınladı.

Chromium tabanlı Microsoft Edge web tarayıcısı henüz stabil veya beta bir durumda değil. Microsoft yalnızca test amaçlı iki sürüm derlemesi yayımladı. Her iki önizleme sürümünden, “Canary” günlük güncellenecek. “Developer” sürümünün ise haftalık güncelleneceği duyuruldu.

Chromium tabanlı Microsoft Edge web tarayıcısı için duyurulan önizleme sürümleri şimdilik yalnızca 64-bit Microsoft Windows 10 sürümünü destekliyor. Ancak Microsoft ilerleyen zamanlarda Windows 7, 8.1 ve Apple MacOS için de test sürümlerini yayınlayacak.

<figure class="wp-block-image">![](images/microsoft-chromium-edge-web-tarayicisi-1200x654.png)</figure>Yeni Edge web tarayıcısı Microsoft’un kendi eklenti mağazasının yanında Google Chrome eklenti mağazasını da destekliyor.

<figure class="wp-block-image">![](images/edge-insider-extensions-1200x675.jpg)</figure>Microsoft geçtiğimiz yıllarda Edge ile birlikte tarayıcı pazarında bazı atılımlar denemiş ancak Google Chrome’un hezimetine uğramıştı. Bu sebeple geçtiğimiz aylarda EdgeHTML motoru yerine Chromium motorunu kullanacağını duyurmuştu.

Chromium motoru Google Chrome, Opera, Brave ve Samsung Internet gibi birçok web tarayıcısı tarafından kullanılan açık kaynak kodlu bir web tarayıcı projesidir.

Microsoft Android ve iOS cihazlardaki Edge tarayıcısı için Chromium motorunu halihazırda kullanıyordu. Microsoft yaptığı açıklamada; müşterilerinin ve web geliştiricilerin yaşadığı uyumluluk problemlerinin önüne geçmeyi hedeflediğini de belirtti.