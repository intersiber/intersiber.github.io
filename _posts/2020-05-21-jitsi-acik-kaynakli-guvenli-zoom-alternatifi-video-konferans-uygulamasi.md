---
id: 7322
title: 'Jitsi: Açık Kaynaklı, ‘Güvenli’ Zoom Alternatifi Video Konferans Uygulaması'
date: '2020-05-21T16:00:01+03:00'
author: 'Ahmet Can Bilici'
layout: post
guid: 'https://intersiber.com/?p=7322'
permalink: /jitsi-acik-kaynakli-guvenli-zoom-alternatifi-video-konferans-uygulamasi/
post_views_count:
    - '208'
image: images/jitsi-acik-kaynakli-guvenli-zoom-alternatifi-video-konferans-uygulamasi.jpg
categories:
    - Girişim
tags:
    - 'video konferans'
    - zoom
---

**Koronavirüs** **salgını** nedeniyle, yüz milyonlarca insanın evine kapanması ve çalışanların önemli bir kısmının evden çalışma modeline geçmesi, okulların ise uzaktan eğitim modeline dönmesi video konferans uygulamalarına olan ilgiyi arttırdı. Bu süreçte, günlük aktif kullanıcı sayısını 10 milyondan, 360 milyonun üzerine çıkaran **Zoom**, pastadan en büyük payı aldı. Ancak **gizlilik** ve **güvenlik** sorunları ile zaman zaman gündeme gelen **Zoom** için, birçok kişi iyi alternatifler arıyor.

Zoom’un son birkaç aydaki popülerliği, Facebook’un rakip bir ürün geliştirmesine, Google’ınsa kurumsal konferans ürününü herkes için ücretsiz yapmasına neden oldu… Bu noktada **Jitsi**, açık kaynaklı bir ürün olarak, veri güvenliği camiasında birçok kişinin onayını almış, iddialı bir Zoom alternatifi. Gizlilik odaklı web tarayıcısı **Tor** dahi, Jitsi ile ilgili bir paylaşım yaptı.

<figure class="wp-block-image size-large">![](images/tor-gizlilik-icin-video-konferanslarda-jitsi-onerdi.png)<figcaption>“Zoom için bir alternatif arıyorsanız, Jitsi Meet’i deneyebilirsiniz. Şifreli, açık kaynak kodlu ve hesap açmanızı gerektirmeyen bir model.”</figcaption></figure>ABD Ulusal Güvenlik Ajansı NSA’in bilgilerini sızdırması ile gündeme gelen, ve şu anda Rusya’da kaçak olarak yaşayan **Edward** **Snowden**, bir güvenlik konferansında Jitsi’yi kullanmıştı. Aradan geçen yılların ardından, koronavirüs salgını sonrasında tekrar popüler oldu.

## Üniversite projesi olarak doğdu

**Jitsi** kurucusu **Emil** **Ivov**, ürünü üniversite döneminde bir proje olarak geliştirdi ve proje, bir uygulamaya döndü. Google’ın 2011 yılında tarayıcılar üzerinde video konferans gibi sistemleri kolaylaştıran WebRTC iletişim standartlarını sunmasının ardından, **Meet** **Jitsi** doğdu. Açık kaynaklı olan uygulama, birçok kişi tarafından indirildi. Jitsi’de bir konferansa bağlanmak ya da toplantı oluşturmak için üye olmanıza gerek olmadığı gibi, kolay tahmin edilebilir toplantı bağlantıları içermediği için de, pornografik yayınlar yapan ‘Zoombombers’ın saldırılarına maruz kalma riskiniz olmuyor.

Jitsi ücretsiz bir video konferans uygulaması ancak transkripsiyon ve toplantı geçmişi gibi özellikler sunan bir ücretli sürümü de var.

## Hangi güvenlik özellikleri sunuluyor?

Jitsi kurucusu, salgının ardından uygulamanın ücretli sürümünün 20 milyon aboneye ulaştığını ve yaşananların, şirketi 10 yıl ileriye götürdüğünü söyledi.

<figure class="wp-block-image size-large">![](images/jitsi-nedir-nasil-kullanilir.jpeg)</figure>Jitsi’nin bu kadar tercih edilmesinin nedenlerinden biri, açık kaynaklı yapının sıra, ileri düzeyde güvenlik de sunması. Farklı ihtiyaçlar için farklı güvenlik seviyeleri yer alan Jitsi’de, uçtan uca şifreleme modelinden ziyade, özel bir güvenlik yaklaşımı var. Birden fazla kullanıcının yer aldığı bir görüşmeyi uçtan uca şifrelemenin zahmetli olduğunu belirten ekip, ek şifreleme katmanına olanak tanıyan, **Chromium** ekibi tarafından geliştirilmiş Insertable Streams özelliğini kullanacak. Bu model, bağlantılardan ziyade, akışları şifreliyor.

Açık kaynaklı sistemin, insanların sistemin hatalarını bulmasına ve geliştirmesine yardımcı olduğunu söyleyen Ivov, bu nedenle uygulamada büyük bir güvenlik açığının görülmediğini ifade ediyor. Buna ek olarak, kendi özelliklerinizi Jitsi üzerine uygulamak isteyenler için de açık kaynak önemli bir yaklaşım.

İtalya merkezli eğitim platformu **WeSchool**, Jitsi’nin açık kaynaklı sürümünün bazı özelliklerini geliştirdi ve şirketin CEO’suna göre, İtalya’daki ortaokulların yüzde 30’unda bu uygulama kullanılıyor. Kurumsal ekip sohbet çözümleri sunan **Rocket** **Chat** de, **video** **konferanslarda** Jitsi’yi tercih ediyor.