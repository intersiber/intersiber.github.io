---
id: 8144
title: 'iPhone 12’nin Piyasaya Çıkışı 1-2 Ay Gecikebilir'
date: '2020-06-06T16:00:16+03:00'
author: 'Ahmet Can Bilici'
layout: post
guid: 'https://intersiber.com/?p=8144'
permalink: /iphone-12nin-piyasaya-cikisi-1-2-ay-gecikebilir/
post_views_count:
    - '37'
image: /wp-content/uploads/2020/06/iphone-12-nin-piyasaya-cikisi-1-2-ay-gecikebilir.png
categories:
    - Apple
    - Mobil
tags:
    - apple
    - 'iphone 12'
    - koronavirüs
---

**Apple’ın** tedarikçileri arasında yer alan **Broadcom’dan** gelen bir bilgi, Apple **iPhone** **12**’nin piyasaya çıkma sürecinin biraz gecikebileceğini gösteren son işaret oldu.

**Broadcom** CEO’su **Hock** **Tan**, ‘Kuzey Amerikalı büyük telefon üreticisi müşterimizin’, genellikle üçüncü çeyrekte sağladığı gelir artışının bu yıl dördüncü çeyreğe kadar beklenmediğini söyledi. Bloomberg kaynaklarına göre Tan, genellikle bu ifadeyi **Apple** için kullanıyor. Broadcom, bu yılın başlarında Apple ile 15 milyar dolarlık bir kablosuz bileşen ürünleri tedariği anlaşması yapıldığını paylaşmıştı.

## Apple’ın yarı iletken ve altyapı çözümleri sağlayıcısı

<figure class="wp-block-image size-large">![](https://intersiber.com/wp-content/uploads/2020/06/apple-tedarikcisi-sirketlerden-broadcom.jpg)</figure>Broadcom, **Apple’ın** yarı iletken ve altyapı yazılım çözümleri alanında çalıştığı bir şirket. **Bloomberg’e** göre Apple, **eylül** ayında iPhone 12’yi piyasaya sürecek olsaydı, **Broadcom’dan** ürünler bu çeyrek içinde sipariş verilecekti. Şirket CEO’sunun açıklaması, bu tedarik sürecinin zaman çizelgesini ileri tarihe götürdüğünü gösteriyor.

Tan’ın açıklamaları, Apple’ın iPhone 12 lansmanını erteleyebileceğine ilişkin son işaret. Daha önce de çeşitli kaynaklar, iPhone’ların **koronavirüs** kaynaklı üretim ertelemeleri nedeniyle normal tarihinden haftalar sonra çıkacağını aktarmıştı.

## Analistlerin tahmini 1-2 aylık gecikme

JP Morgan analistlerine göre Apple, iPhone 12’lerin lansmanını bir ya da iki ay erteleyecek. Zira koronavirüs süreci Apple’ın test sürecini ciddi şekilde erkiledi. Zayıf talep ve tedarik zinciri sorunları da tanıtımın ertelenmesinde diğer bir etken oldu.

iPhone 12’nin, Apple’ın 5G altyapısı ile çıkaracağı ilk telefon olması bekleniyor. Samsung ve Huawei gibi üreticiler bir süredir 5G altyapılı akıllı telefonları satıyor. iPhone 12’nin daha önceki modeller gibi, dört farklı seçenekle piyasaya çıkması bekleniyor. Gelen bilgiler, tüm modellerin 5G altyapılı ve **OLED** ekranlı olacağı yönünde. Pahalı olan **iPhone 12** modelinin ise, artırılmış gerçeklik performansını artırmak adına **Lidar** sensörüne sahip olacağı ifade ediliyor.

**Apple** **hisseleri**, cuma günü tüm zamanların rekorunu [kırmıştı](https://intersiber.com/piyasa-degeri-144-trilyon-dolar-apple-hisseleri-tarihinin-en-yuksek-seviyesinde/).