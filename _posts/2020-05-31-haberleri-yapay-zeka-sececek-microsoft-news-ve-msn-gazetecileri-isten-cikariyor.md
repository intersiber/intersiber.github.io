---
id: 7841
title: 'Haberleri Yapay Zeka Seçecek: Microsoft News ve MSN Gazetecileri İşten Çıkarıyor'
date: '2020-05-31T12:00:27+03:00'
author: 'Ahmet Can Bilici'
layout: post
guid: 'https://intersiber.com/?p=7841'
permalink: /haberleri-yapay-zeka-sececek-microsoft-news-ve-msn-gazetecileri-isten-cikariyor/
post_views_count:
    - '35'
image: images/haberleri-yapay-zeka-sececek-microsoft-news-be-msn-gazetecileri-isten-cikariyor.jpg
categories:
    - Genel
tags:
    - ai
    - microsoft
    - 'yapay zeka'
---

Microsoft’un, Microsoft News ve MSN’de onlarca gazeteci ve editörü işten çıkardığı aktarıldı. Bunun nedeni ise, şirketin hem MSN.com’da hem de Microsoft’un tarayıcısı Edge’in içinde bulunan Microsoft News uygulamasında yer alan haberlerin seçimi için artık **yapay** **zekaya** güveniyor olması. İşten çıkarmalardan etkilenen çalışanların büyük bir kısmı SANE (arama, reklam, haberler, edge) bölümü çalışanları.

## Bu kararlar pandeminin sonucu değil

Bir **Microsoft** sözcüsü, şirketin tüm şirketler gibi mevcut işleri düzenli olarak değerlendirdiğini belirterek, “Bu değerlendirmeler, bazı yerlerde daha fazla yatırım yapılmasına neden olabilir. Bu kararlar pandeminin sonucu değil” dedi. Gelen bilgilere göre şirket, **ABD’de** 50 kişinin işine son verdi.

Şirket, işten çıkarmaların koronavirüs salgını ile ilgisi olmadığını söylese de, başta TV ve gazeteler olmak üzere, dünya medyası salgından ötürü ciddi zararlar aldı.

## Microsoft, haber departmanında yapay zekaya gitgide daha fazla önem veriyor

<figure class="wp-block-image size-large">![](images/microsoft-msn-com-haberleri-yapay-zeka-sececek-1600x983.jpg)</figure>Microsoft, **MSN’i** 1995 yılında başlattı ve 25 yıldır, dünyanın 50 lokasyonunda yüzlerce editör ile çalışıyordu. **Microsoft** **News** ise iki yıl önce tanıtıldı.

Şirket, son aylarda **Microsoft** **News** için yapay zekanın kullanımına gitgide daha fazla yer veriyordu ve gazetecileri de **AI’dan** faydalanmak için teşvik ediyordu. Microsoft’ta içerikleri taramak, seçmek ve filtrelemek için AI kullanılıyor. Bunun yanı sıra, içeriklerde fotoğraf önerilerini de **yapay** **zeka** hazırlıyor. Şirket, **MSN** ve **Microsoft** **News’te**, en önemli haberlerde insan editörlerini kullanıyordu…