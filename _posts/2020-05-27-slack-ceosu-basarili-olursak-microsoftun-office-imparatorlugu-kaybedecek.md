---
id: 7652
title: 'Slack CEO’su: Başarılı Olursak, Microsoft&#8217;un Office İmparatorluğu Kaybedecek'
date: '2020-05-27T12:00:22+03:00'
author: 'Ahmet Can Bilici'
layout: post
guid: 'https://intersiber.com/?p=7652'
permalink: /slack-ceosu-basarili-olursak-microsoftun-office-imparatorlugu-kaybedecek/
post_views_count:
    - '52'
image: /wp-content/uploads/2020/05/slack-ceo-su-basarili-olursak-microsoft-un-office-imparatorlugu-kaybedecek.png
categories:
    - Genel
tags:
    - microsoft
    - 'microsoft teams'
    - slack
---

Mayıs ayının başında, **Microsoft** **Teams’in** kendileri için bir rakip olmadığını söyleyen **Slack** CEO’su Stewart Butterfield, verdiği yeni bir röportajda “**Microsoft’un**, **Slack’i** öldürmekle sağlıksız bir şekilde meşgul olduğunu ve bunun aracının Teams olduğunu” hissettiğini söyledi.

Slack CEO’su, **Microsoft** **Teams’i** video konferans uygulaması Zoom ile de karşılaştırdı. Slack’in kendi sesli ve görüntülü arama özellikleri mevcut olsa da, bu durum uygulamanın ana odağı değil. Microsoft ise, Teams’i daha da güçlendirmek adına, müşterilerini Skype Kurumsal’dan Teams’e taşıyor.

## CEO’ya göre Teams ve Slack, zorlama bir karşılaştırma

Butterfield, **Microsoft** **Teams** ile **Slack** arasındaki karşılaştırmanın zorlama olduğunu düşünüyor. Butterfield’a göre “Microsoft, Teams’in Slack’e karşı rekabetçi olduğu” hikayesinden faydalanıyor. Temelde bir sesli ve görüntülü arama hizmeti olan Teams’in, uygulamaya bir rakip olmadığı bir kere daha vurgulandı.

Microsoft, basın bülteninde Slack ile Teams’in kullanıcı sayısını kıyaslamıştı.

<figure class="wp-block-image size-large">![](https://intersiber.com/wp-content/uploads/2020/05/microsoft-teams-ve-slack-karsilastirmali-ilan.png)</figure>Butterfield, Microsoft’un Teams ve Slack’in kullanıcı sayılarını karşılaştırdığı basın bültenine de dikkat çekti ve “Bunu hiçbir yazılım şirketi yapmadı” diye sitem etti.

Butterfield, Microsoft’un Slack’in üzerine bu kadar odaklanmasının nedeninin, Slack’in **Microsoft** **Office** imparatorluğunu tehdit etmesi olduğunu söyledi. Zoom başarılı olursa, Microsoft’un sadece video ve sesli arama konusunda kan kaybedeceğini söyleyen Butterfield, Slack başarılı olursa durumun çok daha ciddi olduğunu söyledi. Butterfield’a göre, e-posta ile iletişimin daha az önemli hale gelmesi, üretkenlik uygulamaları pazarında, yıllık 35, 40 milyar doları ifade ediyor…