---
id: 8195
title: '2FA Sorunu Çözülüyor: Apple Cihazlarında Google Hesaplarına Daha Kolay Giriş Yapılabilecek'
date: '2020-06-08T10:00:00+03:00'
author: 'Ahmet Can Bilici'
layout: post
guid: 'https://intersiber.com/?p=8195'
permalink: /2fa-sorunu-cozuluyor-apple-cihazlarinda-google-hesaplarina-daha-kolay-giris-yapilabilecek/
post_views_count:
    - '53'
image: /wp-content/uploads/2020/06/apple-cihazlarinda-google-hesaplarina-daha-kolay-giris-yapilabilecek.jpg
categories:
    - Apple
    - Güvenlik
tags:
    - 2fa
    - apple
    - google
---

**Akıllı** **telefonlar** üzerinde en önemli konulardan biri, hesaplara giriş yaparken güvenliği üst düzeyde tutmak. Bu kapsamda parmak izi okuyucu ve yüz tanıma sisteminin yanı sıra, çift faktörlü kimlik doğrulama modelleri de kullanılıyor. Google hesaplarına giriş aşamasında bu sistemi (**2FA**) kullanan **Google**, **Apple** marka cihazlardan sistemin daha rahat kullanılabilmesi için yenilikler yapacak.

## Apple cihazlarda 2FA kimlik doğrulama sorun çıkarıyordu

<figure class="wp-block-image size-large">![](https://intersiber.com/wp-content/uploads/2020/06/2fa-nedir-apple-cift-faktorlu-kimlik-dogrulama.png)</figure>Hesabınıza başka birisinin erişmesi riskini minimize eden, güvenli bir yaklaşım sunan iki faktörlü kimlik doğrulama anahtarları, birçok kullanıcının güvendiği bir sistem. 2FA ile eşleşen cihazlarda kullanılabilen hesaplar, güvenlik anahtarı ile sadece sizin tarafınızdan erişilebilir oluyor. Ancak Apple cihazlarda, **Google** hesaplarına erişirken iki faktörlü kimlik doğrulama aşamasında bazı sorunlar söz konusu oluyordu. **SmartLock** uygulamasının, iPhone’lar ve diğer Apple cihazlarda, **2FA** güvenlik anahtarı oluşturulmasını zorlaması ile açıklanan bu durum, artık düzelecek.

## Google güvenlik anahtarı sürecini kolaylaştıracak

Google’dan konuyla ilgili yapılan açıklamada, **Apple** **cihazlardan** iki faktörlü kimlik doğrulama anahtarı oluşturma sürecinin daha basit adımlarla geleceği aktarıldı. Bu da, **iPhone** cihazlarında **Google** hesabını kullanan birçok kişi için iyi haber demek!

**Çift faktörlü kimlik doğrulama** konusunun **Apple’da** bu kadar sıkıntılı bir sürece yol açması, **Apple’ın** güvenlik konusunda kısıtlayıcı tutumu olarak ifade ediliyor.