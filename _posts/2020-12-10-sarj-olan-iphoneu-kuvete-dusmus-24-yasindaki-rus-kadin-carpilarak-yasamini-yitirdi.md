---
id: 9983
title: 'Şarj Olan iPhone’u Küvete Düşmüş: 24 Yaşındaki Rus Kadın Çarpılarak Yaşamını Yitirdi'
date: '2020-12-10T13:45:33+03:00'
author: 'Ahmet Can Bilici'
layout: post
guid: 'https://intersiber.com/?p=9983'
permalink: /sarj-olan-iphoneu-kuvete-dusmus-24-yasindaki-rus-kadin-carpilarak-yasamini-yitirdi/
post_views_count:
    - '46'
image: /wp-content/uploads/2020/12/sarj-olan-iphone-u-kuvete-dusmus-24-yasindaki-rus-kadin-carpilarak-yasmini-yitirdi.png
categories:
    - Genel
tags:
    - iphone
---

Rusya’da yaşanan olayda, 24 yaşındaki Olesya Semenova, şarj etme esnasında küvete düşürdüğü iPhone’u nedeniyle çarpılarak hayatını kaybetti.

Akıllı telefonlar hayatımızın o kadar içinde ki, artık duş gibi kişisel temizlik anlarında bile onları yanımızdan ayırmıyoruz. Rusya’da yaşanan olay da bunun göstergesi oldu.

## Şarj cihazlarındaki tehlike

Telefonlarımızı her an kullanabilmek adına, fırsat bulduğumuz anlarda şarj ediyoruz. Rusya’da yaşanan olayda, Olesya Semenova adlı kadın küvete düşürdüğü iPhone marka akıllı telefonunun ardından çarpılarak hayatını kaybetti.

Şarj adaptörleri, birçok kişi tarafından tehlikeli görülmese de güçlü bir elektrik akımı alıyorlar ve suya düşme gibi durumlarda ölümcül bir etki yaratabiliyorlar.

## Semenova’yı arkadaşları buldu

Küvete düşürdüğü iPhone’un ardından çarpılarak hayatını kaybeden Olesya Semenova’dan haber alınamayınca arkadaşları onu kontrol etti. İlk anda Semenova’ya dokunduğunda kendisini de elektrik çarptığını belirten arkadaşı, arkadaşının nefes almadığını söyledi.

Şarj olan telefonunu küvete düşürmesi nedeniyle hayatını kaybeden Semenova, Rusya’da sosyal medyanın en çok konuşulan konuları arasına girdi.