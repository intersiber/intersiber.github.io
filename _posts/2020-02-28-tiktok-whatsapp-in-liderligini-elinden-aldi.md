---
id: 2322
title: 'TikTok, WhatsApp&#8217;ın Liderliğini Elinden Aldı'
date: '2020-02-28T11:30:45+03:00'
author: intersiber
layout: post
guid: 'https://intersiber.com/?p=2322'
permalink: /tiktok-whatsapp-in-liderligini-elinden-aldi/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '70'
image: /wp-content/uploads/2020/02/tiktok-intersiber.jpg
categories:
    - 'Sosyal Medya'
tags:
    - douyin
    - whatsapp
---

Dünyanın en popüler sosyal ağlarından olan **TikTok** büyük bir başarı elde etti. Ocak ayında 104 milyon indirmeye ulaşan TikTok ve Çince versiyonu Douyin, **WhatsApp**‘ın birinciliğini elinden alarak ilk sıraya oturdu.

Özellikle gençler tarafından oldukça benimsenen TikTok büyümeye devam ediyor. 2019 yılında büyük başarılar elde eden uygulama, 2020’nin ilk ayında rekor kırdı.

TikTok 2019 yılının son ayında Facebook’u geride bırakarak dünyanın en popüler ikinci uygulaması olmuştu. Sensor Tower tarafından hazırlanan yeni bir rapora göre, TikTok ve Çince versiyonu Douyin 2020 yılının Ocak ayında **104 milyon** indirmeye ulaşarak birinci sıraya yükseldi. TikTok bu sayede dünyanın en popüler uygulaması ünvanını WhatsApp’ın elinden aldı.

<figure class="wp-block-image size-large">![](https://intersiber.com/wp-content/uploads/2020/02/tiktok-whatsapp-birinciligini-elinden-aldi.png)</figure>## Toplam 1.82 milyar kez indirildi

TikTok dünya genelinde ise **1.82** milyardan fazla kez indirildi. Uygulamanın en çok indirildiği ülkeler ise sırasıyla %34.4, %10.4 ve %7.3 olarak **Hindistan**, **Brezilya** ve **ABD**.

Uygulama içi satın alma gelirlerinde de büyük bir başarı yakalayan **TikTok** ve Çince versiyonu **Douyin** toplamda aralık ayında **39.4 milyon dolar**, ocak ayında ise **28.6 milyon dolar** gelir elde etti. Uygulama içi satın alma gelirlerinin büyük bir bölümünü Çin oluşturuyor, ikinci sırada yer alan kullanıcılar ise ABD’den.