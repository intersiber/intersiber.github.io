---
id: 826
title: 'Endüstriyel Robotlar Kolayca Hacklenebilir'
date: '2017-05-05T14:54:34+03:00'
author: 'Hakan Torun'
layout: post
guid: 'https://www.intersiber.com/?p=826'
permalink: /endustriyel-robotlar-kolayca-hacklenebilir/
post_views_count:
    - '614'
image: /wp-content/uploads/2017/05/abb-robot-factory.jpg
categories:
    - Genel
    - Güvenlik
    - İnceleme
    - 'Öne Çıkan'
tags:
    - abb
    - araştırma
    - endüstriyel
    - fabrika
    - güvenlik
    - hack
    - robot
    - sızma
    - 'trend micro'
---

Dünyada 2017 yılı itirabariyle fabrikalarda 1.3 milyon robot bulunduğu tahmin ediliyor. Dolayısıyla saldırıya açık 1.3 milyon robot bulunuyor.

Çeşitli iş kollarında hizmet veren otomasyon ve robotlar ekonomiyi hızla devralıyor. Şimdilik görece yavaş bir hızda olsa da, dünya genelinde bazı iş kollarına mensup çalışanların işinden olması çok yakın zamanda hızlanarak devam edecek gibi görünüyor. Aklıllı telefonların, arabaların ve uçakların üretildiği fabrikalar doğrudan teknolojik robotlara bağımlı durumda.

İnsanlar bir robotun hızına, gücüne ve dayanıklılığına erişemez ancak siber güvenlik konusunda alt edebilir.

Trend Micro ve Politecnico di Milano siber güvenlik şirketleri tarafından yapılan testler sonucunda, fabrika robotlarının zafiyetleri tespit edildi. Bazı sistemlerin basit ve kırılması kolay kullanıcı adı ve parola kombinasyonlarını kullandığı tespit edilirken, bazı sistemlerin ise hiç parola kullanmadığı tespit edildi. Yapılan test ve incelemelerde ABB, Fanuc, Mitsubishi, Kawasaki ve Yaskawa robotları mercek altına alındı.

Araştırma raporuna göre, endüstriyel makineler siber güvenlik anlamında sınıfta kaldı. Zayıf güvenlik korumaları ve modası geçmiş yazılımların kullanılması en büyük etken.

Makine operatörleri ve programcıları makineleri uzaktan yönetebiliyor, bilgisayar veya telefonlarını kullanarak robotlara komut gönderebiliyorlar. Bağlantının güvensiz olduğu durumlarda, saldırganlar makineleri zararlı komutlarla manipüle edebilir ve üretim hatalarına sebep olabilir.

Araştırmacılar ABB markalı, görevi düz bir çizgi çizmek olan robotu tersine mühendislik yöntemlerini kullanarak istismar etmeyi başardılar. Endüstriyel makinelerin, özellikle elektronik üretiminde milimetrik hataları bile kabul edilemez durumdayken, araştırmacılar fabrikalardaki otomasyonların ve robotların endüstriyel siber güvenlik standartlarını kullanmalarını önerdi.