---
id: 7075
title: 'Araştırmacılar 10 Bin Web Sitesini Analiz Etti: Hepsi Aynı Görünüyor!'
date: '2020-05-17T12:00:35+03:00'
author: 'Ahmet Can Bilici'
layout: post
guid: 'https://intersiber.com/?p=7075'
permalink: /arastirmacilar-10-bin-web-sitesini-analiz-etti-hepsi-ayni-gorunuyor/
post_views_count:
    - '55'
image: images/arastirmacilar-10-bin-web-sitesini-analiz-etti-hepsi-ayni-gorunuyor.png
categories:
    - Genel
tags:
    - 'web site'
    - 'web tasarım'
---

İnternet dünyası, seneler içinde geçirdiği evrimle birlikte farklı konseptte yüzlerce tasarımı, farklı amaçlar doğrultusunda milyonlarca web sitesi ile bize sunuyor. Ancak ürün tasarımı üzerine düşünen birçok kişinin kafasında bir soru işareti var. O da, “Neden tüm web siteleri aynı görünüyor?” sorusu…

Büyük puntolu, iddialı ifadeler içeren slide sayfaları ya da tıkladığınızda sayfaları gösteren üç yatay çizgiler, bu soruları sorduran en önemli faktörlerden. Ürün tasarımı üzerine çalışan Bardia Doosti, David Crandall ve Normal Su gibi araştırmacılar, bu iddiayı araştırmak adına 10 bin web sitesinde, yaklaşık 200 bin ekran görüntüsünü inceleyen bir **veri** **madenciliği** çalışması yaptı.

## Benzerlik nasıl ölçülüyor?

Dünya çapında **web sitesi sayısı** bir milyardan fazla. Bu da, benzerliğin nasıl hesaplanıp ölçüleceği konusunda ciddi bir çalışmayı gerekli kılıyor. Yapılan araştırmada elbette ki bir milyarın üzerinde site incelenemezdi ve bu kapsamda, Alexa’da en çok trafik alan 500 internet sitesi, web ödüllerine aday gösterilen siteler ve ABD’de piyasaya değeri en yüksek şirketlerin sitelerini kapsayan Russell 1000 siteleri incelendi. Bu web sitelerindeki görsel yönleri analiz etmek için, **Internet** **Archive** kullanıldı. Benzerliğin ölçümü için belirlenen parametreler ise renk ve öğe yerleşimi gibi konular oldu. Yapay zeka kullanılarak, siteler arasındaki benzerlik ölçüldü.

## İnternetin değişimi

Renk, yerleşim düzeni ve **yapay** **zeka** tarafından üretilen diğer özellikler ele alındığında, **internet** **siteleri** arasındaki farklılığın 2008-2010 yılları arasında en üst düzeye çıktığı görüldü. 2010 ile 2016 yılları arasında ise ortalama farklılıklar ciddi ölçüde azaldı.

<figure class="wp-block-image size-large">![](images/internet-siteleri-arasindaki-benzerlik.png)</figure>Ortaya çıkan sonuç, web tasarım dünyasında benzerliğin hangi dönemlerde arttığını gösterdi. Sitelerin benzerliğinin nedenlerinin, kodların kopyalanması olduğunu düşünebilirsiniz. Ancak bu süreçte kod benzerliğinin azaldığı da görülüyor. Yani tasarım daha benzer olurken, kod kütüphaneleri de değişti.

**Web** **sitelerinin**, 2003 ile 2017 arasındaki değişimini aşağıdaki tabloda görebilirsiniz.

<figure class="wp-block-image size-large">![](images/internet-sitelerinin-benzeri-kod-kullanim-orani.png)</figure>**Kod** **kullanımı** ve kod kütüphanesi benzerliğindeki farklar, web sitelerin kodlama anlamında zamanla daha farklılaşmasını ifade ederken, ortak kütüphane kullanımı ise web’in değişimini farklı bir açıdan ifade ediyor.

**Mobil** **uyumluluk** gibi gereksinimlerin ortaya çıkması ile, internet siteleri farklı kodlamalar kullansa da çağın gerektirdiği özelliklere sahip olabilmek adına, ortak kütüphaneleri daha fazla kullanmaya başlamış.