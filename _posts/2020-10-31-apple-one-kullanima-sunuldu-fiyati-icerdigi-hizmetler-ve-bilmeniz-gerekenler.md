---
id: 9434
title: 'Apple One Kullanıma Sunuldu: Fiyatı, İçerdiği Hizmetler ve Bilmeniz Gerekenler'
date: '2020-10-31T13:37:16+03:00'
author: 'Ahmet Can Bilici'
layout: post
guid: 'https://intersiber.com/?p=9434'
permalink: /apple-one-kullanima-sunuldu-fiyati-icerdigi-hizmetler-ve-bilmeniz-gerekenler/
post_views_count:
    - '27'
image: /wp-content/uploads/2020/10/apple-one-kullanima-sunuldu-fiyati-icerdigi-hizmetler-ve-bilmeniz-gerekenler.png
categories:
    - Apple
tags:
    - apple
    - 'apple arcade'
    - 'apple music'
    - 'apple one'
---

Apple Music, Apple TV+, Apple Arcade gibi hizmetleri tek bir aylık abonelik modelinde birleştiren **Apple** **One**, kullanıma sunuldu. Apple One, ilk olarak geçen ay Apple’ın bir etkinliğinde duyurulmuştu.

Apple One aboneliğine, iOS’ta App Store üzerinden ulaşabilir ve abone olabilirsiniz. Mağazayı açtıktan sonra, sağ üstteki profil simgesine dokunun, abone olma seçeneğini göreceksiniz.

Apple Music, Apple Arcade, Apple TV+, Fitness+, News+ ve iCloud hizmetleri, Apple One çatısı altında bir araya geliyor.

<figure class="wp-block-image size-large">![](https://intersiber.com/wp-content/uploads/2020/10/apple-one-nedir.jpg)</figure>## Apple One abonelik ücreti

Apple, **Apple** **One** **abonelik** modelini tanıttığı etkinlikte, paketlerin 14,95 dolar, yani yaklaşık 125 TL’den başlayacağını duyurmuştu. Bireysel modelin dışında, en yüksek paket olan Premier planın **ücreti** 29,95, yani yaklaşık 250 TL olacak. Bireysel plan ile, Apple Music, Apple TV+, Apple Arcade ve 50 GB iCloud saklama alanına sahip olabilirsiniz. Artırılmış aile planında ise, saklama alanı 200 GB’a çıkarılıp ve Apple Music’e aile aboneliği ekleniyor. Aile planının abonelik ücreti 19,95 dolar, yani yaklaşık 166 TL.

En yüksek Apple One abonelik modeli olan Premier planda, iCloud saklama alanı 2 TB’a yükseltiliyor. Mevcut Apple servislerine ek olarak Apple News+ ve yakın dönemde çıkacak olan Fitness+ hizmeti de, plana dahil ediliyor.

## Apple’ın yakında sunacağı Fitness+ için abonelik ücreti 9,99 dolar olacak

Apple One abonelik modeli içinde, Premier planda yer alması beklenen Fitness+ henüz duyurulmadı. Ancak uygulamanın bu çeyreğin sonunda piyasaya sürülmesi ve bağımsız olarak, aylık 9,99 dolar abonelik ücreti ile ayrıca sunulması bekleniyor.

## Apple hizmetlerini alırken tasarruf sağlayın

**Apple** **One**, **abonelikleri** ayrı ayrı aldığınız takdirde çok daha yüksek rakamlar ödemeniz gereken hizmetleri, bir plan dahilinde daha uyguna sunuyor. Bireysel plan aylık 6 dolar, aile planı 8 dolar, premier plan ise 25 dolar tasarruf sağlıyor. Ancak bu durum, ilgili tüm hizmetlere abone olmayı düşünüyorsanız geçerli.

**Apple** **One’a**, App Store üzerinden kaydolma dışında, Ayarlar uygulaması üzerinden de erişebilirsiniz. Bunun için aşağıdaki adımları takip edin:

- Ayarlar uygulamasını açın.
- Menünün üst kısmındaki, isminize dokunun ve “Abonelikler”e tıklayın.
- Kaydolma seçeneğini göreceksiniz.

## Apple One Premier modeli, şimdilik sadece 4 ülkede geçerli

Apple’ın, en üst düzey paket olan Premier’de sunduğu News+ hizmeti şu anda sadece ABD, İngiltere, Kanada ve Avustralya’da mevcut. Bu nedenle, Premier modeli şimdilik bu 4 ülkede kullanıma sunuldu.