---
id: 788
title: 'TOR Türkiye&#8217;de Engellendi'
date: '2016-12-20T22:37:22+03:00'
author: 'Hakan Torun'
layout: post
guid: 'http://www.intersiber.com/?p=788'
permalink: /tor-turkiyede-engellendi/
post_views_count:
    - '1315'
image: /wp-content/uploads/2016/12/tor.jpg
categories:
    - Genel
    - 'Öne Çıkan'
tags:
    - engel
    - 'the onion router'
    - tor
    - 'tor browser'
    - türkiye
---

Daha çok internette anonim olmak isteyen kullanıcıların kullandığı, TOR (The Onion Route(r) Project) Türkiye’de engellendi. Verinin uçtan uça aktarımını, kendi kullanıcılarının oluşturduğu ağ üzerinde, her geçtiği noktada paketleri şifreleyerek sağlayan TOR projesine erişimin engellendiğini ilk olarak Turkey Blocks duyurdu. Geçtiğimiz ay [VPN Servis Engeli](http://www.intersiber.com/turkiyede-erisim-engellemelerinde-yeni-bir-boyut-vpn-servis-engeli/) ile popüler vpn servislerine erişim engellenmişti.

Ancak TOR ağına dahil olan kullanıcıların bu durumu aşması basit konfigürasyonlarla mümkün. TOR projesinin twitter hesabında hazırlanan bir gif ile, engelin TOR Browser kullanan kullanıcılar tarafından nasıl aşılacağı görsel olarak anlatılıyor. TOR projesinin sansüre uğradığı ilk ülke Türkiye değil. Aralarında Çin ve Kazakistan’ın bulunduğu bazı ülkeler TOR ağına daha önce sansür uygulamış ancak TOR projesinin mimarisi gereği tam anlamıyla bir engelleme sağlayamamıştı.