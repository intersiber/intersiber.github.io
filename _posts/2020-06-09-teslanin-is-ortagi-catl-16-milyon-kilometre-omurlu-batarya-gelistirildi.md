---
id: 8298
title: 'Tesla’nın İş Ortağı CATL: 1,6 Milyon Kilometre Ömürlü Batarya Geliştirildi'
date: '2020-06-09T18:00:51+03:00'
author: 'Ahmet Can Bilici'
layout: post
guid: 'https://intersiber.com/?p=8298'
permalink: /teslanin-is-ortagi-catl-16-milyon-kilometre-omurlu-batarya-gelistirildi/
post_views_count:
    - '26'
image: /wp-content/uploads/2020/06/tesla-is-ortagi-catl-1-6-milyon-kilometre-omurlu-batarya-gelistirildi.jpg
categories:
    - 'Elektrikli Otomobil'
tags:
    - catl
    - 'elektrikli otomobil'
    - tesla
---

**Elektrikli** **otomobiller**, her ne kadar performans açısından göz doldursa ve çevreci bir yapı sunsa da, bazı yönler otomobil sahiplerini düşündürüyor. Bu yönlerden biri de, bataryanın ömrü ve batarya değişim maliyetleri. Elektrikli otomobil dendiğinde akla ilk gelen markalardan Tesla’nın batarya konusundaki tedarikçilerinden **CATL** (Contemporary Amperex Technology Co.) yaptığı açıklamada, 1,6 milyon kilometre kullanım için geliştirilmiş bir batarya üzerinde çalıştıklarını duyurdu.

## 16 yıl ya da 1,6 milyon kilometre

Bloomberg’in aktardığı bilgiye göre **CATL’den** yapılan açıklamada, 16 yıl ya da **1,6 milyon kilometre** ömürlü **batarya** geliştirildi. Bu kilometre düzeyi, fosil yakıtlı araçlar için mümkün bir seviye olsa da elektrikli araçlar için oldukça yüksek bir düzey.

Haberde, CATL’nin henüz bu bataryalar için sipariş almadığı ve seri üretim için beklemede olduğu da ifade edildi.

Yeni nesil bataryaların özelliği, geleneksel **elektrikli** **otomobil** bataryalarına göre yüzde 10’un üzerinde daha fazla kapasite sunması. Bu da, bataryaları yüksek menzilli, verimli bir elektrikli otomobil yapısı kılıyor.

## Tesla’nın mevcut pilleri 250 bin kilometre garantili

<figure class="wp-block-image size-large">![](https://intersiber.com/wp-content/uploads/2020/06/tesla-bataryalari-nasil-gorunuyor.jpg)</figure>Tesla henüz **CATL’den**, yeni nesil piller için bir sipariş vermedi ancak şirketin kullandığı mevcut pillerin garantisi 250 bin kilometre ya da 8 yılı kapsıyor. Dış basında bazı kaynaklar, **Tesla** ile **CATL** arasında 800 in kilometre menzilli bataryalar konusunda bir çalışma yapıldığına yönelik iddiaların ortaya atılmasına neden olmuştu. 1,6 milyon kilometrelik bataryalarla ilgili Tesla ya da diğer elektrikli otomobil üreticilerinden bir adım gelecek mi, göreceğiz.