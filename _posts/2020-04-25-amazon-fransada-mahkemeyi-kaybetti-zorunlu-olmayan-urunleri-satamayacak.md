---
id: 5987
title: 'Amazon, Fransa’da Mahkemeyi Kaybetti: Zorunlu Olmayan Ürünleri Satamayacak'
date: '2020-04-25T23:46:53+03:00'
author: 'Ahmet Can Bilici'
layout: post
guid: 'https://intersiber.com/?p=5987'
permalink: /amazon-fransada-mahkemeyi-kaybetti-zorunlu-olmayan-urunleri-satamayacak/
post_views_count:
    - '32'
image: /wp-content/uploads/2020/04/amazon-fransa-da-mahkemeyi-kaybetti-zorunlu-olmayan-urunleri-satamayacak.jpeg
categories:
    - Genel
tags:
    - amazon
    - fransa
---

New York Times’ın haberine göre e-ticaret devi Amazon’un, Fransa’da zorunlu olmayan eşyaların teslim edilmesinin durdurulmasına yönelik mahkeme kararına yaptığı itirazı reddedildi.

Temyiz mahkemesi, e-ticaret devinin **Fransa**’daki merkezlerinin altısını kapatmasını ve işçilere ücretli izin vermesi kararını onadı. **Amazon** ise, hangi ürünlerin gönderilebileceğinin tanımının net olmadığını ve riskli bir cezalandırmadan ziyade, depolarını kapamayı tercih ettiğini söyledi.

## Mahkeme, Amazon’a sadece tıbbi malzeme ve hijyen ürünü satışı izni verdi

Mahkeme kararı, koronavirüs salgını sürecinde Amazon’a sadece hijyen ürünleri, tıbbi malzemeler ve gıda maddeleri satışı izni verdi. Sendikalarsa, depoların virüs riski açısından bir değerlendirmesini yaptı. Sendikaların görüşü, Amazon depolarındaki işçilerin virüse karşı korunmakta yetersiz olduğu oldu. Bunun ardından mahkemeye başvuruldu.

Şirket, bu kararın ardından Twitter’da yaptığı paylaşımda, “Temyiz mahkemesinin sonucunu duyduk ve şaşkın bir şekilde kaldık. Şu anda Fransa’daki müşterilerimiz ve çalışanlarımız için, değerlendirmemizi yapıyoruz” ifadesini kullandı.

## Her teslimat ihlalinde 100 bin euro ceza

<figure class="wp-block-image size-large">![](https://intersiber.com/wp-content/uploads/2020/04/amazon-fransa-da-mahkemeden-uyari-aldi.jpeg)</figure>Temyiz mahkemesi, **Amazon**’un kararı ihlal etmesi durumunda, yasal koşulları ihlal eden her teslimat için 100 bin euro para cezasına çarptırılacağını söyledi. Mahkeme, Amazon’un bu konudaki ilerleyişini, önümüzdeki ay tekrar değerlendireceğini belirtti.