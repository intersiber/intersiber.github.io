---
id: 3135
title: 'iPadOS 14 İle Daha Gelişmiş Fare Desteği Gelebilir'
date: '2020-03-10T06:40:00+03:00'
author: intersiber
layout: post
guid: 'https://intersiber.com/?p=3135'
permalink: /ipados-14-ile-daha-gelismis-fare-destegi-gelebilir/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '13'
image: images/ipados-14-ile-daha-gelismis-fare-destegi-gelebilir.png
categories:
    - Apple
tags:
    - 'harici fare'
    - ipad
    - 'ipados 14'
    - trackpad
---

Apple, iPadOS 14 sürümü ile iPad’lere daha gelişmiş bir fare desteği getirebilir. Bir söylentiye göre, yeni iPadOS sürümünde bu yeniliği görebiliriz.

Apple iPadOS 13 sürümünde bir erişilebilirlik ayarı olarak harici fareler için uyumluluk eklemişti. Ancak bazı [kaynaklara](https://9to5mac.com/2020/03/09/sophisticated-mouse-cursor-support-coming-to-ios-14-new-ipad-smart-keyboard-models-with-trackpad/) göre, **iPadOS 14**‘te tamamen desteklenen ve geliştirilmiş **harici fare** özellikleri gelecek.

<figure class="wp-block-image size-large">![](images/ipados-14-ile-daha-gelismis-fare-destegi-gelebilir-2.png)</figure>Genişletilmiş harici bir fare desteğinin, Mac kullanıcılarının aşina olduğu imleç özellikleri getirmesi bekleniyor. Fare veya **trackpad** üzerinde yapılan işlem durduğunda imlecin ekrandan kaybolması da muhtemel. Aynı zamanda sağ tıklamak için Mac’lerde olduğu gibi iki parmakla dokunma özelliği de olabilecek özellikler arasında yer alıyor.

Geçtiğimiz haftalarda, Apple’ın yeni iPad klavyesinin bir trackpad ile gelebileceği yönünde [söylentiler](https://intersiber.com/ipad-pro-yeni-klavyesiyle-neler-sunuyor/) çıkmıştı. Bu tarz söylentiler, Apple’ın fare tarzı harici donanımları daha geniş özelliklerle destekleyebileceğini gösteriyor. Yakın gelecekte, hem daha gelişmiş bir harici fare desteği hem de trackpad donanımlı iPad klavyesi görebiliriz.