---
id: 8140
title: 'Piyasa Değeri 1,44 Trilyon Dolar: Apple Hisseleri Tarihinin En Yüksek Seviyesinde'
date: '2020-06-06T12:00:15+03:00'
author: 'Ahmet Can Bilici'
layout: post
guid: 'https://intersiber.com/?p=8140'
permalink: /piyasa-degeri-144-trilyon-dolar-apple-hisseleri-tarihinin-en-yuksek-seviyesinde/
post_views_count:
    - '69'
image: images/piyasa-degeri-1-44-trilyon-dolar-apple-hisseleri-tarihinin-en-yuksek-seviyesinde.jpg
categories:
    - Genel
tags:
    - amazon
    - apple
    - koronavirüs
    - microsoft
---

**Koronavirüs** **salgını**, dünya ekonomisi üzerinde ciddi etkiler ortaya koydu. Birçok şirket daralmaya giderken, bazı şirketlerinse geliri arttı. Salgının ilk döneminde, hisse senetleri ciddi oranda düşen **Apple**, koronavirüsün etkilerini geride bıraktı ve dün, tarihinin en yüksek seviyesine ulaştı.

## Dev şirketler yaraları sarmaya başladı

Dünya genelinde 6,86 milyonu etkileyen ve **400 bine yakın** insanın hayatını kaybetmesine neden olan koronavirüs salgını nedeniyle birçok işletme mağazalarını kapattı, üretimini durdurdu. Ciddi sağlık riskinin yanında, milyonlarca kişinin işsiz kalması da yeni bir tehlike ortaya çıkardı. Salgın henüz kontrol altına alınmış olmasa da bazı şirketler yaralarını sarıyor.

## Apple tarihi zirvesinde

500’ün üzerinde mağazasını kapatan, etkinliklerini erteleyen ve üretimin durmasından ötürü tedarik zincirinde sorun yaşayan Apple, 4 aylık aranın ardından hisse senetlerindeki düşüşü tamamen telafi etti ve tarihi zirvesini gördü. Salgın sürecinde 224 dolara kadar düşen **Apple** **hisseleri**, son işlem gününde **331,5** doları gördü ve rekor kırdı.

<figure class="wp-block-image size-large">![](images/apple-hisselerinin-1-yillik-grafigi-tarihi-zirve.png)</figure>Bu seviye ile **Apple’ın** piyasa değeri de **1,44 trilyon** dolara ulaştı. Apple, dünyanın en değerli şirketi olma özelliğini korurken **Apple’ı** 1,42 trilyon dolar ile **Microsoft** takip ediyor. Jeff Bezos’ın kurucusu olduğu **Amazon** ise 1,24 trilyon dolar değerinde.