---
id: 9965
title: 'Samsung’da Apple’a Katılıyor: Telefonun Yanında Şarj Cihazı ve Kulaklık Verilmeyecek'
date: '2020-12-08T18:30:46+03:00'
author: 'Ahmet Can Bilici'
layout: post
guid: 'https://intersiber.com/?p=9965'
permalink: /samsungda-applea-katiliyor-telefonun-yaninda-sarj-cihazi-ve-kulaklik-verilmeyecek/
post_views_count:
    - '32'
image: images/samsung-da-apple-a-katiliyor-telefonun-yaninda-sarj-cihazi-ve-kulaklik-verilmeyecek.png
categories:
    - Mobil
tags:
    - apple
    - samsung
---

**Samsung** ile ilgili, Brezilya’da ortaya çıkan bir belge, şirketin Apple’ın iPhone 12’lerde izlediği politika gibi, **Galaxy** **S21** ile birlikte **şarj** **cihazı** ve **kulaklık** vermeyeceğini gösterdi.

Apple’ın iPhone 12 serisinde, kutu içeriğinde şarj cihazı ve kulaklığa yer vermemesi ses getirmiş ve birçok kişi tarafından eleştirilmişti. Gelen bilgilere göre Samsung da Apple’ın izlediği yolu takip edecek ve Galaxy S21’de, bu donanımları vermeyecek.

## Belge, Brezilya’da ortaya çıktı

Samsung’un Galaxy S21 serisinde, kutuda şarj adaptörü ve kulaklıkları çıkarabileceği bir süredir konuşuluyordu ancak konuyla ilgili bir açıklama ya da kanıt yoktu. Brezilya’da iletişim sektöründe düzenleyici bir kurum olan ANATEL’e ait bir belgede, Samsung’un Galaxy S21 serisinde kutu içeriğinde şarj adaptörü ve kulaklığa yer vermeyeceği ortaya çıktı.

<figure class="wp-block-image size-large">![](images/samsung-telefonlarda-kulaklik-ve-sarj-cihazi-vermeyecek.png)</figure>*Belgede, “Cep telefonu, bir güç kaynağı ile birlikte satılmayacaktır” ifadesi yer aldı.*

Samsung’un bu kararı alması uzun süredir konuşuluyordu ve teknoloji dünyasında sürpriz olmadı. Ancak gelişmenin Brezilya’da yaşanması bir sürpriz. Bunun nedeni, ülkede iPhone’ların kutusundan şarj aleti çıkması zorunlu kılınmıştı.

Bu nedenle Brezilya’da Samsung’un şarj adaptörü ve kulaklıksız telefon satması zor. Gelen yorumlar, şirketin telefonu bu donanımlar olmadan satacağı, kulaklık ve şarj aleti isteyenlerin ise harici olarak bunu temin edebileceği yönünde.

Bu haberler de ilginizi çekebilir:

- **[Yine de Apple’ın Gerisinde: Samsung 3. Çeyrekte Son 6 Yılın Kâr Rekorunu Kırdı](https://intersiber.com/yine-de-applein-gerisinde-samsung-3-ceyrekte-son-6-yilin-kar-rekorunu-kirdi/)**
- **[Akıllı Telefon Pazarı: 3. Çeyrekte Samsung İlk Sırayı Korurken, Huawei Kan Kaybetti](https://intersiber.com/akilli-telefon-pazari-3-ceyrekte-samsung-ilk-sirayi-korurken-huawei-kan-kaybetti/)**
- **[Samsung Galaxy S20 Fan Edition’ın İlk Görseli Paylaşıldı](https://intersiber.com/samsung-galaxy-s20-fan-editionin-ilk-gorseli-paylasildi/)**