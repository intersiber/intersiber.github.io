---
id: 8235
title: 'Salgının Kazananı: Dünyanın En Zengini Bezos’un Serveti 150 Milyar Dolara Ulaştı'
date: '2020-06-08T19:40:08+03:00'
author: 'Ahmet Can Bilici'
layout: post
guid: 'https://intersiber.com/?p=8235'
permalink: /salginin-kazanani-dunyanin-en-zengini-bezosun-serveti-150-milyar-dolara-ulasti/
post_views_count:
    - '49'
image: images/salginin-kazanani-dunyanin-en-zengini-jeff-bezos-un-serveti-150-milyar-dolara-ulasti.jpeg
categories:
    - Genel
tags:
    - amazon
    - 'jeff bezos'
---

Bloomberg Milyarderler Endeksi’ne göre e-ticaret devi **Amazon’un** kurucusu ve **CEO’su** **Jeff** **Bezos**, bu yılın başından beri servetine neredeyse 35 milyar dolar ekledi ve 150 milyar dolar servete ulaştı.

## Devasa serveti yılın başından beri istikrarlı olarak artıyor

Bezos’un serveti, 2020 yılının ilk 6 ayına damgasını vuran ve birçok ülkeyi, birçok işletmeyi ciddi şekilde etkileyen koronavirüs salgınına rağmen düzenli olarak arttı. Mart ayı başında tüm dünyada ciddiyetini artıran koronavirüs salgını sonrasında, artan taleple başa çıkabilmek için 175 bin kişiyi işe almaya karar veren **Amazon’un** **hisseleri**, salgınla birlikte 2000 doların üzerine çıktı. Hisseler Cuma günü kapanışta 2483 dolara ulaştı.

Amazon’un en büyük hissedarı olan şirketin **CEO’su** **Jeff** **Bezos**, 55 milyondan fazla hisseye sahip ve bu da Bezos’u, 150 milyar dolar net servetle dünyanın açık ara en zengini yapıyor. Bezos daha önce de 150 milyar dolar servet eşiğine ulaştı. 2018 yılında elde ettiği bu başarıyı 2. kez yakalayan Bezos, **Microsoft** kurucusu **Bill** **Gates’in** 35 milyar ötesinde.

<figure class="wp-block-image size-large">![](images/bloomberg-milyarderler-endeksi-en-zengin-10-kisi-1600x712.png)<figcaption>Bloomberg Milyarderler Endeksi’ne göre dünyanın en zengin 10 ismi.</figcaption></figure>Şirket, Mart ayında depo çalışanları için 15 dolarlık asgari ücret saatine 2 dolarlık bir zam yaptı ancak bu artış, Haziran başında durduruldu.

Amazon depolarına termal kameranın yanı sıra, şirket içi **COVID-19 test** merkezi kuruldu. Ancak Bezos ve Amazon, ön cephe olarak ifade edilen depo çalışanları için yeterli güvenlik önlemlerini almadığı gerekçesiyle eleştirilerin hedefi oldu.