---
id: 9534
title: 'Rekabet Kurumu&#8217;ndan Sahibinden.com&#8217;a Soruşturma: Emlak ve Oto İlanlarında İhlal İddiası'
date: '2020-11-06T14:44:08+03:00'
author: 'Ahmet Can Bilici'
layout: post
guid: 'https://intersiber.com/?p=9534'
permalink: /rekabet-kurumundan-sahibinden-coma-sorusturma-emlak-ve-oto-ilanlarinda-ihlal-iddiasi/
post_views_count:
    - '34'
image: images/rekabet-kurumu-ndan-sahibinden-com-a-sorusturma-emlak-ve-oto-ilanlarinda-ihlal-iddiasi.png
categories:
    - Genel
tags:
    - 'rekabet kurumu'
    - sahibinden.com
---

**Rekabet Kurumu, Türkiye’nin en büyük ilan platformu Sahibinden.com hakkında soruşturma başlattığını duyurdu.**

Rekabet Kurumu’nun açıklamasında, Sahibinden.com’daki vasıta ve emlak kategorisindeki çevrim içi hizmetlerin yasaları ihlal iddiasının inceleneceği ve bu kapsamda soruşturma açıldığı ifade edildi.

Soruşturma ile ilgili açıklamanın tam metni:

*Sahibinden Bilgi Teknolojileri Paz. ve Tic. A.Ş.’nin, vasıta ve emlak alanlarında sunduğu çevrim içi platform hizmetleri kapsamındaki uygulamalarının 4054 sayılı Kanun’un 6. maddesini ihlal ettiği iddiasını ele alan Rekabet Kurulu; 27.02.2020 tarih ve 20-12/147-M sayılı kararıyla yürütülmekte olan soruşturmada incelenen dönem sonrasına ilişkin olarak, vasıta ve emlak alanlarında sunduğu çevrim içi platform hizmetleri kapsamındaki uygulamalarının 4054 sayılı Kanun’un 6. maddesini ihlal edip etmediğinin tespitine yönelik olarak Sahibinden Bilgi Teknolojileri Paz. ve Tic. A.Ş. hakkında soruşturma açılmasına, 15.10.2020 tarih, 20-46/627-M sayı ile karar verdi.*

## Sahibinden’e daha önce de 10,6 milyon lira ceza kesilmişti

Rekabet Kurumu, 2018 yılında Sahibinden.com’a “vasıta ve emlak satış/kiralama hizmetlerine yönelik online platform hizmeti pazarlarında aşırı fiyat uygulamak suretiyle rekabet” yasasının ihlali gerekçesiyle 10 milyon 600 bin TL para cezası vermişti.

Sahibinden.com’dan konuyla ilgili bir açıklama gelmedi.