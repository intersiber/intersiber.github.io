---
id: 7589
title: 'Motorola Razr, 5G’li Yeni Modeliyle Bu Yıl Piyasaya Çıkabilir'
date: '2020-05-26T10:00:55+03:00'
author: 'Ahmet Can Bilici'
layout: post
guid: 'https://intersiber.com/?p=7589'
permalink: /motorola-razr-5gli-yeni-modeliyle-bu-yil-piyasaya-cikabilir/
post_views_count:
    - '70'
image: /wp-content/uploads/2020/05/motorola-razr-5g-li-yeni-modeliyle-bu-yil-piyasaya-cikabilir.jpg
categories:
    - Mobil
tags:
    - motorola
    - 'motorola razr'
---

Katlanabilir akıllı telefon **Motorola** **Razr**, bu yıl yeni bir sürümü ile piyasaya çıkabilir. 5G özelliği sunması beklenen modelin daha büyük bir pile ve daha gelişmiş bir kameraya sahip olacağı söylentiler arasında. Şubat ayında piyasaya çıkan orijinal modelin eleştirilen bazı yönlerinin, yeni **Motorla** **Razr** modelinde değişebileceği ifade ediliyor.

## Eylül ayında gelebilir

Razr’ın yeni modeline ilişkin bilgi, Motorola’nın sahibi olduğu **Lenovo’da** bir yönetici tarafından ortaya atıldı. Lenovo Güney Afrika Genel Müdürü Thibault Doussson, katıldığı bir podcast yayınında Eylül ayında, yeni bir **Razr** modelinin gelebileceğini söyledi.

<figure class="wp-block-image size-large">![](https://intersiber.com/wp-content/uploads/2020/05/motorola-razr-ozellikleri.jpg)</figure>Dousson, “Razr’ın yeni bir versiyonu var. Anladığım kadarıyla Eylül ayında sanırım çıkıyor” dedi ve “Tamamen yeni bir Razr” diye ekledi…

## Daha iyi bir pil kapasitesi

Teknoloji basınında yer alan iddialara göre yeni **Motorola** **Razr**, **5G** kapasiteli Snapdragon 765 işlemciye sahip olabilir. XDA Developers, telefonun 2510mAh pil kapasitesinden, 2845mAh pil kapasitesine yükseltileceğini ve dış kameranın 16 megapikselden 48 megapiksele, iç kameranınsa 5 megapikselden 20 megapiksele yükseltilebileceğini aktardı. Telefonun 6GB RAM’inin 8GB’a yükselebileceği ve dahili depolama alanı seçeneklerinde, 256 GB sunulabileceği de ifade ediliyor.

<figure class="wp-block-image size-large">![](https://intersiber.com/wp-content/uploads/2020/05/motorola-razr-katlanabilir-telefon-1600x969.jpeg)</figure>Katlanabilir ekranı ile akıllı telefon dünyasında fark yaratmayı başaran Motorola Razr’ın, yükseltilen özellikleri dışında, kullanım açısından da iyileştirilmesi gereken noktaları var. Bakalım Motorola, bu yeni iddialı özelliklere sahip bir yeni Razr ile, 2020 bitmeden karşımıza yeniden çıkacak mı…