---
id: 9970
title: 'ABD’de Trump’ın TikTok Yasağına Yargı Engeli: İleri Gidildi'
date: '2020-12-09T10:56:34+03:00'
author: 'Ahmet Can Bilici'
layout: post
guid: 'https://intersiber.com/?p=9970'
permalink: /abdde-trumpin-tiktok-yasagina-yargi-engeli-ileri-gidildi/
post_views_count:
    - '18'
image: /wp-content/uploads/2020/12/abd-de-trump-in-tiktok-yasagina-yargi-engeli-ileri-gidildi.jpg
categories:
    - 'Sosyal Medya'
tags:
    - abd
    - tiktok
    - trump
---

Son yılların en iyi çıkış yakalayan popüler uygulamalarından TikTok’un başı ABD’de bir süredir dertteydi. **ABD** ile **Çin** arasındaki **ticaret** **savaşlarının** gölgesinde, yaptırım uygulanan birçok Çinli şirket gibi TikTok da “yasaklanma” riski ile karşı karşıya kaldı. ABD Başkanı Donald Trump, TikTok’un ABD pazarındaki faaliyetlerini sonlandıracağını söylemiş ve buna yönelik adımlar atmıştı. Ocak ayında görevi Biden’a devredecek olan Trump’a, yargı kanadından bir engel geldi.

## Yargıç ‘İleri gidilmiş olabilir’ dedi

Trump’ın ABD’de **TikTok’u** **yasaklamaya** yönelik adımlarına ilişkin olarak ABD’de Washington DC Bölge Mahkemesi Yargıcı Carl Nichols tarafından bir açıklama geldi. Nichols, Ticaret Bakanlığı’nın TikTok’u yasaklamaya yönelik kararı için “ileri gitmiş olabilir” dedi.

Yargıcın kararı, **TikTok** ve ana şirketi **ByteDance’a** yönelik yaptırımların önüne geçilmesini sağladı.

## Trump TikTok için ‘ABD’li bir şirkete satılmadığı taktirde kapatılacak’ demişti

Çin’e yönelik agresif dış politikası ile bilinen **Donald** **Trump**, TikTok için 3 Ağustos’ta yaptığı açıklamada, ABD kolu bir ABD’li şirkete satılmazsa kapatılacak demişti. Trump ayrıca, **TikTok** ve **WeChat** ile iş yapılmasını yasaklayan bir kararname imzalamıştı.

Trump’ın ulusal güvenlik tehdidi olarak gördüğü Çinli uygulama için Microsoft gibi büyük şirketler harekete geçmiş, Eylül ayında ise TikTok’un Oracle ile anlaştığı ifade edilmişti.

Bu haberler de ilginizi çekebilir:

- **[Netflix, TikTok Benzeri Bir Özelliği Test Etmeye Başladı: Fast Laughs](https://intersiber.com/netflix-tiktok-benzeri-bir-ozelligi-test-etmeye-basladi-fast-laughs/)**
- **[Youtube’un Hedefinde TikTok Var: 15 Saniyelik Kısa Video Kayıt Özelliği Geliyor](https://intersiber.com/youtubeun-hedefinde-tiktok-var-15-saniyelik-kisa-video-kayit-ozelligi-geliyor/)**
- **[TikTok’un Sahibi ByteDance, Kısa Video Uygulaması Vigo’yu Kapattı](https://intersiber.com/tiktokun-sahibi-bytedance-kisa-video-uygulamasi-vigoyu-kapatti/)**