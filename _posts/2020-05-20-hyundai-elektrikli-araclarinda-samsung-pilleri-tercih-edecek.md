---
id: 7251
title: 'Hyundai Elektrikli Araçlarında, Samsung Pilleri Tercih Edecek'
date: '2020-05-20T19:30:18+03:00'
author: 'Ahmet Can Bilici'
layout: post
guid: 'https://intersiber.com/?p=7251'
permalink: /hyundai-elektrikli-araclarinda-samsung-pilleri-tercih-edecek/
post_views_count:
    - '51'
image: images/hyundai-elektrikli-araclarinda-samsung-pilleri-tercih-edecek.png
categories:
    - 'Elektrikli Otomobil'
tags:
    - hyundai
    - samsung
---

**Samsung** ve **H**yundai, otomobil teknolojileri alanında altı yıldır işbirliğini sürdürüyor ancak ortaklık, bu yıl daha da büyüdü. Güney Koreli devler, elektrikli otomobiller için işbirliği yapma kararı aldı. Samsung, Hyundai elektrikli otomobiller için **Exynos** çip setleri ve **OLED** ekranların yanı sıra, otomobiller için pil de üretecek.

Samsung kaynakları, Hyundai için akü testlerinin tamamlandığını aktardı. Şirketler arasında sürdürülen işbirliği, Samsung Elektronik Başkan Yardımcısı Lee Jae Yong ve Hyundai Başkan Yardımcısı Jung Sun’un bir araya geldiği toplantının ardından daha da hızlanması bekleniyor. Samsung SDI’nin sunduğu pil çözümlerinin, **Hyundai** **elektrikli** **araçlarında** kullanılması öngörülüyor.

## Genesis G80’de Samsung pilleri olacak

<figure class="wp-block-image size-large">![](images/samsung-sdi-elektrikli-otomobil-bataryalari-1600x788.png)</figure>Hyundai ile Samsung arasındaki anlaşma kapsamında, pilleri Genesis’in tam elektrikli modeli olan G80’de ve **Kia’nın** **hibrid** aracında kullanacak. Gelen bilgilere göre otomobiller için sunulan piller, tam şarj ile 500 kilometre yol kat edebilme şansı sunacak. 2021’de piyasaya çıkması beklenen **Hyundai Genesis G80**’in elektrikli versiyonunda, Samsung pillerin yanı sıra iki şirket tarafından ortak geliştirilen 3. seviye otonom sürüş teknolojisi de yer alacak.

Samsung’un geliştirdiği lityum kare pilin, iki ya da üç yıl içinde Hyundai’nin ticari araçlarında da kullanılması bekleniyor. Şu anda **Hyundai**, otomobil ve otobüs segmentindeki elektrikli araçlarında **LG** **Chem** ve **SK** **Innovation** bataryaları kullanıyor.

İki şirket arasında işbirliği tüm hızıyla sürse de, Hyundai elektrikli araçlarında Samsung pil kullanımı konusunda, üst düzey yöneticiler olaya temkinli yaklaşıyor. Bir Hyundai yöneticisi, “İki şirketin pilin test sürecini tamamladıkları doğru, ancak modelin ya da nihai pilin kabul edilip edilmeyeceği henüz doğrulanmadı” dedi.