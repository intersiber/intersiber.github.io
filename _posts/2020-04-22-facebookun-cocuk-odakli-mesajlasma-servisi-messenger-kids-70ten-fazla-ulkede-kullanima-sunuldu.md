---
id: 5800
title: 'Facebook’un Çocuk Odaklı Mesajlaşma Servisi Messenger Kids 70’ten Fazla Ülkede Kullanıma Sunuldu'
date: '2020-04-22T15:00:21+03:00'
author: 'Ahmet Can Bilici'
layout: post
guid: 'https://intersiber.com/?p=5800'
permalink: /facebookun-cocuk-odakli-mesajlasma-servisi-messenger-kids-70ten-fazla-ulkede-kullanima-sunuldu/
post_views_count:
    - '21'
image: images/facebook-un-cocuk-odakli-mesajlasma-servisi-messenger-kids-70-ten-fazla-ulkede-yayina-alindi.png
categories:
    - 'Sosyal Medya'
tags:
    - 'messenger kids'
---

**Facebook, Messenger Kids** uygulamasını bugün 70’in üzerinde ülkede yayına aldığını duyurdu. Facebook’un duyurusunda, uygulamanın sunulduğu ülkeler arasında Brezilya, Hindistan, Japonya ve Yeni Zelanda yer alırken, Türkiye listede bulunmuyor. Facebook, açıklamasında ayrıca uygulamanın kullanımına ilişkin bazı bilgiler de paylaştı.

## Lansmanı 2017’de yapıldı

Facebook, çocuklar için Messenger servisinin tanıtımını 2017 yılında yapmıştı. Bunun ardından 2018 yılında, Kanada ve Peru gibi ülkelerde Messenger Kids test edildi. Uygulamanın yeni pazarlarda yer edinme süreci zamana yayılırken, koronavirüs salgını nedeniyle birçok ülkede okulların kapanması, şirketin uygulamayı yayınlanması konusunda etkili oldu.

## Ebeveynler uygulamada kontrol sağlayabilecek

<figure class="wp-block-image size-large">![](images/facebook-un-cocuklar-icin-mesajlasma-uygulamasi-messenger-kids-ozellikleri.jpg)</figure>Facebook, çocukların ve ebeveynlerin **Messenger Kids** uygulamasının kullanımına ilişkin de, nasıl bir kapsam belirlediğini paylaştı. Ebeveynler, çocukların kendi arkadaşlık isteklerini yönetmelerine izin verebilecekler. Buna karşın çocuklarının Messenger arkadaşlarıyla ilgili bildirim alabilecekler ve istedikleri bağlantıları geçersiz kılabilecekler.

Grup mesajlaşmalarında da, çocukların kullanımına uygun düzenlemeler söz konusu. Grup konuşmasına kurs hocası ya da öğretmen gibi bir yetişkinin katılmasını, ebeveynler onaylayabilecek. Ek olarak ebeveynler, çocuklarının isimlerini ve fotoğraflarını yalnızca arkadaşlarının görebileceği şekilde ayarlayabilecek.

## Facebook’un çocuk servisi tartışmaların odağında oldu

**Facebook’un** **çocuk** odaklı **mesajlaşma** servisi, sunduğu hizmetlerle tartışma konusu olmuştu. Geçtiğimiz yıl uygulamada yaşanan bir hata, ebeveynlerin izni olmadan grup sohbeti oluşturulmasına izin vermişti. Yaşanan olay, Facebook’un çocuk servisleri ile ilgili güvenlik ve gizlilik konusunda daha etkili bir politika izlemesi gerekliliği yönünde bir kamuoyu baskısı yaşanmasına neden oldu.

**Messenger Kids**, tartışmaların ışığında bugün 70’in üzerinde ülkede kullanılmaya başlayacak. Uygulamadaki eksiklikler ya da ebeveynlerin tepkisini çeken durumlar, çocuk alanı ‘hassas’ bir konu olduğu için, Facebook’u hedef tahtasına koyabilir.