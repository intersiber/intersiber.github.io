---
id: 6011
title: 'Huawei Telefonları Google’ın Covid-19 Takibi Yazılım Güncellemesini Alacak'
date: '2020-04-26T18:00:23+03:00'
author: 'Ahmet Can Bilici'
layout: post
guid: 'https://intersiber.com/?p=6011'
permalink: /huawei-telefonlari-googlein-covid-19-takibi-yazilim-guncellemesini-alacak/
post_views_count:
    - '25'
image: images/huawei-telefonlari-google-in-covid-19-takip-yazilimi-guncellemesini-alacak.jpeg
categories:
    - Genel
    - Mobil
tags:
    - koronavirüs
---

**Koronavirüs**le mücadelede temas takibine odaklı bir proje geliştiren Apple ve Google’ın, uygulamasının Huawei telefonlarında yer alıp almayacağı merak ediliyordu.

Huawei, 2019’un Mayıs ayında ABD tarafından cihazlarına getirilen ‘Google yasağı’ öncesinde piyasaya sürülen telefonlarda, bu güncellemenin geleceğini duyurdu.

Çinli teknoloji devi Huawei, çıkardığı akıllı telefonlarda Google ürünlerine yer veremiyor. Huawei ile ilgili en çok sorulan sorular arasında, Android işletim sistemli telefonların Google’ın gelecekteki güncellemelerini alıp alamayacağı.

Google ile olan sözleşmede, iki şirket arasında ABD ambargosu öncesi, yani 2019’un Mayıs ayından önce piyasaya çıkan telefonlara güncelleme gelebileceği aktarılıyor.

Diğer bir deyişle, **Android** işletim sistemiyle piyasaya sürülen **Huawei** marka telefonlarda, P30 ve P30 Pro’nun dahil olduğu modeller güncelleme alabilecek. Ancak 2019’un ikinci yarısında piyasaya sürülen Mate 30 serisi ise buna dahil olmayacak.

2019 Mayıs öncesi modeller **Google**’ın **covid-19 takip sistemi** güncellemesini alacak

Google’ın, Bluetooth bağlantısını kullanarak, koronavirüslü hastalar ile temas eden kişilerin tespiti ve uyarılarına dayanan güncellemesi, geriye dönük olarak hangi modellerde uygulanacağı belli olmasa da, 2019 Mayıs öncesi modellerde yazılımın yer alacağı ifade ediliyor.

Google’ın Apple ile ortaklık kurarak geliştirdiği insan takip sisteminin Mayıs ayı içinde sunulması ve devreye girmesi bekleniyor.

## Eski telefonlar güncellemeyi alamayabilir

<figure class="wp-block-image size-large">![](images/google-ve-apple-in-koronavirus-takip-projesi.png)</figure>Google ve Apple’ın covid-19 takip sistemi, kablosuz çipler üzerinden bir temas takibi yapacak. Bu özellik de, bazı eski telefonlarda bulunmuyor. Düşük güç tüketimli Bluetooth sürümü olan **Bluetooth Düşük Enerji (BLE)** sisteminin yer almadığı telefonlar, sisteme bağlanamayacak.

The Financial Times, BLE olmayan akıllı telefonların sayısının dünya çapında 2 milyara yakın olabileceğini aktardı.

Huawei’nin, **covid-19 takip sistemi** içeren telefonlarının BLE sistemine sahip olması gerekiyor. Şirketin son birkaç yılda çıkardığı birçok telefonun, bu sistemi içerdiğinin bilinmesine rağmen hangi eski modellerin bu altyapıyı taşımadığı ise bilinmiyor. Ancak, Android 4.3 ve üzeri sürümleri içeren yazılımların BLE’yi desteklediği biliniyor. Telefonunuzun Bluetooth düşük enerji sürümünü destekleyip desteklemediğini kontrol etmek istiyorsanız, BLE Checker gibi uygulamaları indirebilirsiniz.

Merak edenler için: [Apple ve Google’ın koronavirüs takip sistemi nasıl çalışacak?](https://intersiber.com/apple-ve-googlein-koronavirus-takip-sistemi-nasil-calisacak/)