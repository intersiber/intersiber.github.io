---
id: 7959
title: 'Spotify, Apple Müzik, Youtube ve Amazon, #BlackOutTuesday Hareketi İçin Birleşti'
date: '2020-06-02T16:12:07+03:00'
author: 'Ahmet Can Bilici'
layout: post
guid: 'https://intersiber.com/?p=7959'
permalink: /spotify-apple-muzik-youtube-ve-amazon-blackouttuesday-hareketi-icin-birlesti/
post_views_count:
    - '86'
image: /wp-content/uploads/2020/06/spotify-apple-muzik-youtube-ve-amazon-blackouttuesday-hareketi-icin-birlesti.jpg
categories:
    - 'Sosyal Medya'
tags:
    - abd
    - 'amazon müzik'
    - 'apple müzik'
    - 'george floyd'
    - soundcloud
    - spotify
    - youtube
---

Bugün birçok platform, **ABD’de** **George** **Floyd** adlı siyahi vatandaşın, ırkçı bir polis tarafından öldürülmesini protesto etmek için #**BlackOutTuesday** hareketinde birleşti. İnternet devleri, insanları özel çalma listeleri, sessizlik ve sosyal medyada hizmet kesintisi ile bu duruma karşı dikkat çekmeye davet etti.

## Spotify, 8 dakika 46 saniye sessizliğe gömülüyor

<figure class="wp-block-image size-large">![](https://intersiber.com/wp-content/uploads/2020/06/spotify-dan-george-floyd-tepkisi.jpeg)</figure>Spotify, çalma listeleri ve podcastlerinde, 8 dakika 46 saniyelik bir sessizlik sunacak. Bunun nedeni, Minneapolis polis memuru Derek Chauvin’in, Floyd’un boynunu diziyle tuttuğu sürenin de 8 dakika 46 saniye olması. Floyd, ‘nefes alamıyorum’ sözleri ile akıllara kazınmıştı.

## Amazon sosyal medya paylaşımlarını durdurdu

Amazon Müzik de, **BlackOutTuesday** hareketine destek verdi. Şirket, gün boyunca tüm sosyal medya hesaplarını durduracağını belirtti. Bunun yanı sıra Youtube da, resmi hesabından yaptığı bir paylaşımla harekete desteğini gösterdi. Youtube daha önce de, bir STK’ya 1 milyon dolar bağışta bulunma sözü vermişti.

## Apple Müzik siyahi sanatçılardan oluşan bir akış sundu

Apple da, Apple Müzik servisinde **BlackOutTuesday’e** destek verdi. Standart Beats1 radyo programına ara veren Apple Müzik, bunun yerine siyahi sanatçıların yer aldığı bir akış sundu. Düzenli önerilerde ve radyo sekmelerinde ise, “**For us, by us**” adlı tek bir liste gösterildi.

Bunun yanı sıra **Soundcloud**, sosyal medyada profil resmini kararttı. Birçok platform, polis şiddetine karşı tepkisi gösterdi ve ırkçılığın karşısında durdu. ABD’de Minneapolis’te başlayan olaylar, birçok eyalette ilerleyerek sürüyor.