---
id: 6736
title: 'Tesla Kullanıcılarının Kişisel Bilgileri Sızdırıldı'
date: '2020-05-11T13:35:00+03:00'
author: 'Ahmet Can Bilici'
layout: post
guid: 'https://intersiber.com/?p=6736'
permalink: /tesla-kullanicilarinin-kisisel-bilgileri-sizdirildi/
post_views_count:
    - '34'
image: images/tesla-kullanicilarinin-kisisel-bilgileri-sizdirildi.jpg
categories:
    - 'Elektrikli Otomobil'
    - Güvenlik
tags:
    - tesla
---

Elektrikli otomobil üreticisi **Tesla** müşterilerinin bilgilerinin yer aldığı bir dosyanın çalındığı ortaya çıktı. Çalınan dökümanda Tesla müşterilerinin kişisel bilgilerinin yanı sıra şifreleri de yer alıyor.

Geçtiğimiz günlerde, ABD’deki fabrikalarında üretime devam etme tartışmaları ve eyalet yönetimine açtığı dava ile gündeme gelen Tesla, ilginç bir haberle yeniden gündemde. Güvenlik şirketi Bitdefender, birçok Tesla kullanıcısının bilgilerinin yer aldığı bir dosyanın çalındığını ve Tesla’nın bu hırsızlık olayı ile ilgili henüz bir açıklama yapmadığını belirtti. Birçok özelliğinin uzaktan güncellendiği Tesla otomobillerde, kullanıcı bilgilerinin ve şifrelerin çalınması ciddi bir problem. Güvenlik şirketi, Tesla araç sahiplerine araçtaki kişisel verileri silmeleri ve sıfırlamaları tavsiyesinde bulunurken, aynı zamanda yakın zamanda araçlarına çeşitli sistemlerde güncelleme ve yükseltme yapan kullanıcılara da, şifrelerini değiştirmelerini önerdi.

## Şifreler ‘metin dosyasına’ kaydedilmiş

Beyaz şapkalı bir hacker grubu olan **Greentheonly**, **Tesla’nın** yaşadığı bu güvenlik skandalı ile ilgili, kişisel bilgilerin yeterince iyi korunmadığını söyledi. Araçtaki çeşitli kontrol ünitelerinin değiştilmesini sağlayan kullanıcı giriş bilgilerine, internetten satın alınan eski Tesla medya kontrol ünitesinden ulaşılabildiği tespit edildi.

<figure class="wp-block-image size-large">![](images/tesla-arac-guncellemesi-nedir.jpg)</figure>**Tesla** **kullanıcı** **bilgileri**, araçlardaki eğlence ve bilgi sistemlerine erişim dışında telefon numaralarını kayıt edebiliyor, Netflix ve Spotify gibi üçüncü parti uygulamalara da erişim sağlıyor. Thegreenonly adlı grup, Netflix gibi üçüncü parti uygulamaların hesaplarına erişmek için çerezler tespit ederken, aynı zamanda takvimler, arama geçmişi ve telefon rehberi gibi bilgilere de ulaşmayı başardı.

**Tesla’dan**, yaşanan şifre skandalı ile ilgili herhangi bir açıklama gelmezken, uzmanlar hesap bilgilerinin en kısa süre içinde değiştirilmesini tavsiye etti.