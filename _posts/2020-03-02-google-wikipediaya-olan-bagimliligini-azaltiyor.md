---
id: 2477
title: 'Google Wikipedia&#8217;ya Olan Bağımlılığını Azaltıyor'
date: '2020-03-02T09:02:00+03:00'
author: 'Batuhan Şahin'
layout: post
guid: 'https://intersiber.com/?p=2477'
permalink: /google-wikipediaya-olan-bagimliligini-azaltiyor/
post_views_count:
    - '27'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/03/google-wikipedia-olan-bagimliligini-azaltiyor.jpg
categories:
    - Genel
tags:
    - 'arama kartı'
    - google
    - 'profil kartı'
    - wikipedia
---

Arama motoru devi **Google**, arama kartlarını genişleterek Wikipedia’ya olan bağımlılığını azaltmayı planlıyor. Google’da arama yaptığınızda sağ tarafta çıkan arama kartları ile ilgili bazı geliştirmeler yaptığı ortaya çıktı.

Google üzerinden arama yaptığınızda sağ tarafta bazı bilgi kartlarının olduğunu görebilirsiniz. Örneğin ünlü bir müzisyen ile ilgili yaptığınız aramada müzisyenle ilgili doğum yeri, doğum tarihi gibi bilgiler yer alıyor. Genellikle Wikipedia üzerinden veri çeken Google kendi sistemini geliştirmeye başladı.

Yeni gelecek arama kartları ile kişilerin hayatları hakkında kısa bilgi, doğum tarihleri, ölüm tarihleri, doğum ve ölüm yerleri, şu an ki durumu, yaşları ve meslekleri hakkında bilgiler verilecek. Google yapacağı yeniliklerin başlıca amacının farklı kaynaklara bağımlılığı azaltmak olduğunu açıkladı. Bilgi kartları konusunda Wikipedia veya farklı platformlara bağlılığın azaltılması gündemde.

<figure class="wp-block-image size-large">![](https://intersiber.com/wp-content/uploads/2020/03/google-wikipedia-bagimliligini-azaltiyor.jpg)</figure>## Sadece Kişilere Özgü Değil

Google, arama kartlarını sadece kişilere özgü olarak getirmeyeceğini açıkladı. Bazı kavramlar hakkında da bilgilendirici yazıların paylaşılacağı bilgi kartlarında kapasitenin artması planlanıyor. Her türlü konuda bilgi kartları oluşturmayı amaçlayan Google’ın Wikipedia’ya bağlılığı ciddi bir biçimde azalacak.

Özellikle gündemde olan olaylar ile ilgili de bilgi kartlarının eklenmesini sağlayacak olan Google, aynı şekilde şirketler ile ilgili detaylı açıklamalar ve ekonomik verileri de bilgi kartlarına ekleyecek. Yeni bilgi kartlarının önümüzdeki aylarda kullanıma açılması öngörülüyor.