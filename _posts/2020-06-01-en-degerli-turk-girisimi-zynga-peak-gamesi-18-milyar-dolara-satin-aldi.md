---
id: 7928
title: 'En Değerli Türk Girişimi: Zynga, Peak Games&#8217;i 1,8 Milyar Dolara Satın Aldı'
date: '2020-06-01T18:05:26+03:00'
author: 'Ahmet Can Bilici'
layout: post
guid: 'https://intersiber.com/?p=7928'
permalink: /en-degerli-turk-girisimi-zynga-peak-gamesi-18-milyar-dolara-satin-aldi/
post_views_count:
    - '101'
image: /wp-content/uploads/2020/06/en-degerli-turk-girisimi-zynga-peak-games-i-1-8-milyar-dolara-satin-aldi.png
categories:
    - Girişim
    - Oyun
tags:
    - girişim
    - oyun
    - 'peak games'
    - unicorn
    - zynga
---

Türk oyun şirketi Peak Games’in, **ABD’li** oyun devi Zynga’ya satılacağı iddiası, birkaç gündür basında yer buluyordu. **Zynga**, **Peak** **Games’in** satın alınmasına ilişkin haberleri doğruladı. Böylelikle 1,8 milyar dolarlık değeri ile Peak Games, **ilk** **Türk** **unicornu** oldu.

<figure class="wp-block-image size-large">![](https://intersiber.com/wp-content/uploads/2020/06/peak-games-zynga-ya-satildi.png)</figure>## 900 milyon dolar nakit, 900 milyon dolarlık hisse verilecek

Zynga’nın, **Peak** **Games** satışını doğrulaması ile birlikte anlaşmanın detayları da ortaya çıktı. Zynga, 1,8 milyar doların **900 milyon** dolarını **nakit** ödeyecek. 900 milyon dolarlık ise hisse devri yapacak. Bu satış rakamı ile, Peak yatırımcıları, yaptıkları yatırımın 18 katını elde etmiş olacak.

## İlk Türk unicorn oldu

Girişim dünyasında, 1 milyar dolar üzerinde satış rakamına ulaşan şirketler unicorn olarak adlandırılıyor. Türkiye’de bu zamana kadar en yüksek değere ulaşmayı başarmış olan şirket, 728 milyon dolara **Alibaba’ya** satılan **Trendyol’du**. Zynga bünyesine **1,8 milyar dolar** karşılığında katılan Peak Games, en değerli yerli girişim olmasının yanı sıra, ilk Türk unicorn da olmayı başardı.

## Peak CEO’su Sidar Şahin: ‘Her şey inanmakla başlar’

Satışın ardından, taraflardan da açıklamalar geldi. Zynga CEO’su Frank Gibeau, “Peak’e aramıza hoş geldin demekten gurur duyuyoruz” dedi.

**Peak** **kurucusu** ve **CEO’su** **Sidar** **Şahin** ise, yaptığı açıklamada “Bu anlaşmanın en önemli yanı, imkansızın başarılabileceğini somut olarak ortaya koyması. Türkiye’de anne babalar çocuklarına inansınlar istiyorum. Sevdikleri işi sürekli ilerleyerek yaptıkları sürece, başarabileceklerine inansınlar. Çocuklar da gençler de kendilerinin başarabileceklerine inansınlar. *Çünkü her şey inanmakla başlar*.” dedi.

## Satıştan öne çıkan satır başlıkları

<figure class="wp-block-image size-large">![](https://intersiber.com/wp-content/uploads/2020/06/zynga-peak-games-i-satin-aldi-1600x1066.jpeg)</figure>- Şirketin tüm hisseleri, 900 milyon dolar nakit ve 900 milyon dolar Zynga hissesi karşılığında Zynga’ya ait oldu.
- Peak Games, 2019 yılında 41 TV kanalında eş zamanlı yaptığı reklam ile gündeme gelmişti.
- Peak, Türkiye’deki girişimler arasında en çok vergi ödeyen 3 girişimden biri.
- Şirketin Nisan 2020 cirosu 36 milyon dolar.
- Peak Games, Toy Blast adlı mobil oyunla bugüne kadar 1 milyar dolardan fazla gelir elde etti.