---
id: 9515
title: 'Süre Sona Erdi: Türkiye’de Temsilcilik Açmayan Sosyal Medya Şirketlerine 10 Milyon TL Ceza'
date: '2020-11-04T16:38:37+03:00'
author: 'Ahmet Can Bilici'
layout: post
guid: 'https://intersiber.com/?p=9515'
permalink: /sure-sona-erdi-turkiyede-temsilcilik-acmayan-sosyal-medya-sirketlerine-10-milyon-tl-ceza/
post_views_count:
    - '33'
image: images/sure-sona-erdi-turkiye-de-temsilcilik-acmayan-sosyal-medya-sitelerine-10-milyon-tl-ceza.png
categories:
    - Genel
    - 'Sosyal Medya'
tags:
    - facebook
    - google
    - 'sosyal medya yasası'
    - tiktok
    - twitter
    - youtube
---

Facebook, Instagram, Twitter gibi sosyal medya devlerine çeşitli yükümlülükler getiren “**sosyal** **medya** **yasası**”, 1 Ekim’de yürürlüğe girmiş ve internet devlerine, Türkiye’de temsilcilik açmaları için 1 ay süre tanınmıştı. Bugün süre doldu ve Facebook, Twitter, Google ve TikTok gibi şirketlere 10 milyon TL **idari** **para** **cezası** kesildi.

## Temsilcilik açan tek şirket VK

Sosyal medya yasası kapsamında, günlük kullanıcı sayısı 1 milyondan fazla olan şirketlere Türkiye’de temsilcilik açma konusu başta olmak üzere, çeşitli yükümlülükler getirilmişti.

Ekim ayında yasalaşan düzenleme kapsamında bugün, bu kapsamda yer alan Facebook, Twitter, TikTok, YouTube gibi şirketler için verilen süre doldu. Şirketlere 10 milyon TL’lik idari para cezası kesildi. Sosyal ağlar bu para cezasını ödemez ve Türkiye temsilcilerini belirlemezlerse, daha ağır yaptırımlar da yolda.

## Bundan sonra ne olacak?

Sosyal medya yasası gereğince şirketler, önümüzdeki 30 gün içinde Türkiye temsilciliklerini belirlemek zorunda. Eğer önümüzdeki 30 günde de temsilcilik açılmazsa, bu defa idari para cezası 30 milyon TL olacak.

Para cezası dışında daha da ağır olan yaptırım ise, vergi mükelleflerinin **Facebook**, **Instagram** ya da **YouTube** gibi kanallarda **reklam** vermesi yasaklanacak. Bu durum, Türkiye’de dijital pazarlama ekosistemini şimdiden endişelendirdi. Markalar, bu mecralarda reklam verme engellenirse ne yapacaklarını düşünüyor.

Sosyal ağların internet bant genişliğinin daraltılması da, diğer bir yaptırım.

Yasa kapsamında, **sosyal** **medya** şirketleri temsilcilik açarlarsa, ödeyecekleri ceza dörtte bir oranında düşecek.