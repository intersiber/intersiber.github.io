---
id: 7906
title: 'Hollanda&#8217;daki Bir Restoran Sosyal Mesafeyi Korumak İçin Robot Garsonlar Kullanmaya Başladı'
date: '2020-06-01T19:30:00+03:00'
author: 'Beyza Bayrakdar'
layout: post
guid: 'https://intersiber.com/?p=7906'
permalink: /hollandadaki-bir-restoran-sosyal-mesafe-icin-robot-garsonlar-kullanmaya-basladi/
post_views_count:
    - '93'
image: images/hollandadaki-bir-restoran-sosyal-mesafe-icin-robot-garsonlar-kullanmaya-basladi--scaled.jpeg
categories:
    - Genel
tags:
    - 'renesse royal place'
    - 'robot garsonlar'
---

**Hollanda**‘daki bir restoran, koronavirüs pandemisi nedeniyle müşterilere teması azaltmanın bir yolu olarak yeni **robot garsonları** tanıttı.

Henüz adlandırılmamış olan kırmızı ve beyaz robotlar **Renesse** kasabasındaki **Royal Palace** restoranında müşterileri karşılayarak onlara “merhaba ve hoş geldiniz” diyor. Küçük eşarp takan bu robotlar müşterilere yiyecek sunacak ve yemek masasından kullanılmış tabak ve bardakları alacak şekilde programlandı.

<figure class="wp-block-image size-large">![](images/hollandadaki-bir-restoran-sosyal-mesafe-icin-robot-garsonlar-kullanmaya-basladi-1.jpeg)</figure>**Royal Palace**‘ın sahibi **Leah Hu** geçen sonbaharda Çin’de yemek servisi yapan robot garsonları gördüğünde, Hollanda’nın sahil kasabası Renesse’deki restoranında bu robotları sosyal mesafeyi sağlamak için kullanabileceğini düşündü. **Hu**, pandemi nedeniyle kapalı olan dükkanının açılmasıyla çalışmaya başlayan **robot garsonları** hakkında “Sık sık masaları temizliyoruz ve meşgulüz. Robotlar yaptığımız işte bize yardım ediyorlar. Biz yok değiliz. Biz hala buradayız. Her zaman bu sektörde insanlara ihtiyaç duyulacak.” dedi.

Pandemiden kötü etkilenen pek çok işletmenin insan maliyetlerini azaltmak ve iş verimliliğini arttırmak için kriz döneminin mükemmel icatlarından biri olan robot garsonlara benzer robotları kullanması bekleniyor.