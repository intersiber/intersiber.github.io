---
id: 9372
title: 'Tesla ve Porsche’ye Rakip Olacak: Mercedes Elektrikli Spor Otomobil Üretecek'
date: '2020-10-24T20:17:50+03:00'
author: 'Ahmet Can Bilici'
layout: post
guid: 'https://intersiber.com/?p=9372'
permalink: /tesla-ve-porscheye-rakip-olacak-mercedes-elektrikli-spor-otomobil-uretecek/
post_views_count:
    - '36'
image: images/tesla-ve-porsche-ye-rakip-olacak-mercedes-elektrikli-spor-otomobil-uretecek.png
categories:
    - 'Elektrikli Otomobil'
tags:
    - daimler
    - mercedes
    - tesla
---

Dünyanın önde gelen otomobil üreticilerinden Mercedes, sektördeki elektrikli araç değişimine ayak uydurarak, elektrikli spor otomobil üretme kararı aldı.

Karbon salınıma karşı, fosil yakıtlı araçların gitgide daha az tercih edilmesi, elektrikli otomobil pazarının gelecekte çok daha iyi bir noktaya geleceğini ortaya koydu. Elektrikli otomobil pazarına girmek isteyen devlerden biri de, Mercedes-Benz oldu. Emisyon düzenlemelerinin birçok ülkede sert kanunlarla gelmesi, müşterilerin elektrikli araç fikrine giderek sıcak bakmasına neden oldu. Elektriğin, performans konusunda da ciddi bir avantaj sunduğu düşünüldüğünde, Mercedes’in spor otomobiller konusunda bu kararı neden aldığı anlaşılıyor.

## S serisi ve AMG modeller elektrikli gelecek

Mercedes-Benz’in bünyesinde yer aldığı Daimler’den, şimdilik bir açıklama gelmedi ancak şirketin elektrikli araç çalışmalarını sessiz sedasız yürüttüğünden söz ediliyor. Mercedes’in, tamamen elektrikli araçlardan oluşan EQS serisinin yanı sıra, S-Class araçlarında da elektriğe geçiş olacağı ifade ediliyor.

<figure class="wp-block-image size-large">![](images/elektrikli-mercedes-amg-uretilecek.png)</figure>Mercedes’in projesi henüz geliştirilme aşamasında. Ancak Mercedes AMG’lerde de elektrikli seçeneklerin çıkacağı ifade ediliyor.

## Tesla ve Porsche hedefte

Daimler’in üst yöneticisi Ola Kallenius, bu konuyla ilgili açıklamasında Plug-In Hibrit performans odaklı araçlar pazarını hedeflediklerini söyledi. Bu da aslında, Mercedes’in bu pazarın öne çıkan oyuncusu Porsche’yi hedef aldığını gösteriyor. Tesla da, çıkardığı spor elektrikli araç modelleriyle, bu pazarda en önemli markalardan.

CEO Kallenius dışında, Daimler CFO’su Harald Wilhelm de, Bloomberg’de yaptığı açıklamada, “Çekici spor otomobiller ve elektrikle çalışan spor otomobillerin de dahil olduğu” çok çeşitli bir ürün portföylerinin olduğunu söylemişti.

Gelen bu açık sinyaller, elektrikli otomobil pazarının çok daha büyüyeceği ve rekabetin de buna bağlı olarak artacağını gösteriyor.