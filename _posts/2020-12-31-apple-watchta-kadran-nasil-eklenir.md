---
id: 10222
title: 'Apple Watch’ta Kadran Nasıl Eklenir?'
date: '2020-12-31T18:12:06+03:00'
author: 'Ahmet Can Bilici'
layout: post
guid: 'https://intersiber.com/?p=10222'
permalink: /apple-watchta-kadran-nasil-eklenir/
post_views_count:
    - '14'
image: images/apple-watch-ta-kadran-nasil-eklenir.jpg
categories:
    - 'Giyilebilir Teknoloji'
tags:
    - 'apple watch'
    - ios
    - iphone
---

Bir **Apple** **Watch** satın aldığınızda birkaç kadran önceden yüklenmiş olarak gelir. Ancak klasik tarzdan çılgın modlara kadar her halinizle uyumlu saat kadranları koleksiyonuna sahip Apple Watch’u, harika bir şekilde kişiselleştirebilirsiniz. Apple Watch’a nasıl kadran ekleyebileceğinizi anlattık.

Apple Watch 4. nesil ve sonraki sürümleri kullanıp, watchOS 7 ve üstü işletim sistemini kullanan tüm Apple Watch sahipleri, farklı stiller, renkler ve komplikasyonlarla özelleştirilebilen birçok farklı saat kadranına erişebilir.

Sekiz farklı özellik sunan infograph, stil açısından öne çıkan kaliforniya ya da tipografi kadranları, Apple Watch’ta en çok tercih edilenlerden. Dijitalde kalmayı tercih ediyorsanız, infograph da iddialı kadranlardan.

Bu kadranların dışında tabii ki, hareketli memoji kadranlarını da geçmeden edemeyeceğiz. Şimdi gelelim, Apple Watch’ta nasıl yeni kadran eklenir sorusuna.

## Apple Watch’a yeni saat kadranı ekleme

Yeni bir saat kadranı eklemek isterseniz bu oldykça basittir. Dilerseniz bir düzine farklı kadrana sahip olabilir ve ekranın sol ya da sağ kenarından kaydırarak, bunların arasında geçiş yapabilirsiniz.

Başlamak için Apple Watch’ta mevcut bir saat kadranına gidin ve ekrana uzun basın. Daha sonra saat kadranı düzenleme arayüzünü göreceksiniz.

<figure class="wp-block-image size-large">![](images/apple-watch-kadran-eklemenasil-yapilir.png)</figure>“Yeni” ekranına gelene kadar sağa kaydırın. Bunun için Digital Crown’u da kullanabilirsiniz.

Artık mevcut tüm saat yüzlerinin bir listesini göreceksiniz. Daha fazla saat yüzü görmek için yukarı kaydırın veya Digital Crown’u kullanarak kaydırın.

Denemek istediğiniz bir kadran bulduğunuzda önizlemeye dokunmanız yeterlidir.

Anında ilgili kadran, koleksiyonunuza eklenir. İşte hepsi bu kadar, yani tarzınızın tadını çıkarabilirsiniz!

## iPhone’da Apple Watch için yeni saat kadranı ekleme

Apple Watch’unuzun küçük ekranında yeni kadran bulmak için uğraşmak istemiyorsanız endişelenmeyin. iPhone için Watch uygulamasında, özel kadran galerisini de kullanabilirsiniz.

Öncelikle iPhone’da Watch uygulamasını açın ve Galeri sekmesine gidin.

Daha sonra, en üstte yeni saat kadranları olmak üzere, mevcut tüm kadranların bir listesini göreceksiniz. Galeride aynı kadranın farklı renk ve komplikasyonlara sahip varyasyonları da gösterilir.

<figure class="wp-block-image size-large">![](images/iphone-da-apple-watch-kadrani-eklemek.png)</figure>Beğendiğiniz bir kadranı seçtikten sonra, kararınızı kesinleştirdiğinizde “Ekle” butonuna dokunun.

Saatim sekmesine gittiğinizde, “Kadranlarım” bölümünün sonunda yeni seçiminizi göreceksiniz.

<figure class="wp-block-image size-large">![](images/apple-watch-kadran-ekleme.png)</figure>iPhone üzerinden Apple Watch için yeni kadran belirleme süreci işte böyle…