---
id: 6044
title: 'Whatsapp’ın Önlemi, Sık Paylaşılan Viral İletileri Yüzde 70 Azalttı'
date: '2020-04-27T12:00:09+03:00'
author: 'Ahmet Can Bilici'
layout: post
guid: 'https://intersiber.com/?p=6044'
permalink: /whatsappin-onlemi-sik-paylasilan-viral-iletileri-yuzde-70-azaltti/
post_views_count:
    - '28'
image: /wp-content/uploads/2020/04/whatsapp-in-onlemi-sik-paylasilan-iletilerin-yuzde-70-azalmasini-sagladi.jpeg
categories:
    - Genel
    - Mobil
tags:
    - koronavirüs
---

**Koronavirüs** sürecinde yanlış bilgilendirmelerin hızla yayılmasına karşı önlem almak adına, dünyanın en popüler mesajlaşma platformu Whatsapp bir önlem almıştı. **Whatsapp**, çok fazla yönlendirilen iletilerin paylaşımında kısıtlama yapmasının ardından, bu kararın dönüşleri ortaya çıkmaya başladı.

## Yüzde 70 azaldı

Facebook bünyesindeki şirket, bugün yaptığı açıklamada “çok yönlendirilen” kategorideki mesajların yayılma hızının, bu ayın başlarında gelen kısıtlamanın ardından dünya genelinde yüzde 70 oranında düştüğünü paylaştı.

2 milyar kullanıcıya sahip mesajlaşma uygulaması, bu ayın başında kullanıcıların, sık iletilen mesajlar kapsamında yer alan, toplu iletilen mesajları iletmesine kısıtlama getirmişti ve yalnızca bir kişiye ya da gruba, bu mesajların iletilmesine olanak tanımıştı.

<figure class="wp-block-image size-large">![](https://intersiber.com/wp-content/uploads/2020/04/whatsapp-sik-paylasilan-iletileri-kisitladi-toplu-mesaj.png)</figure>**Whatsapp** sözcüsü, yaptığı açıklamada konuyla ilgili “Kısa bir süre önce, ‘**çok fazla yönlendirilen**’ iletileri yalnızca bir sohbetle paylaşma sınırlaması getirdik. Bu kısıtlama getirildiğinden beri, çok iletilen mesajların sayısında yüzde 70’lik bir azalma oldu” ifadesini kullandı.

Whatsapp, çok iletilen mesajların toplumda dezenformasyona yol açtığı şikayetlerinden ötürü, 2018 yılında bu mesajların, aynı anda beşten fazla kişi ya da gruba gönderilmesini kısıtlamıştı. Son kısıtlama öncesinde Whatsapp, çok yönlendirilen mesajların en fazla 5 kişiye gönderilmesi kararının ardından, bu mesajların dünya çapında yüzde 25 oranında azaldığını söyledi.

Whatsapp ve Facebook, birçok ülkede hükümetlerin vatandaşlarına koronavirüs salgını hakkında doğrulanmış bilgileri paylaşması adına çabaladı. Çok iletilen mesajların sınırlandırılması da, salgın hakkında gerçeği yansıtmayan ve insanların korkuları üzerinden, viral bir şekilde yayılan iletileri durdurma amacı taşıyor.