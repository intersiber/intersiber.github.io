---
id: 7955
title: 'Bu Ay Tanıtılması Bekleniyor: iOS 14, Hangi iPhone Modelleri İçin Sunulacak?'
date: '2020-06-02T14:00:33+03:00'
author: 'Ahmet Can Bilici'
layout: post
guid: 'https://intersiber.com/?p=7955'
permalink: /bu-ay-tanitilmasi-bekleniyor-ios-14-hangi-iphone-modelleri-icin-sunulacak/
post_views_count:
    - '58'
image: /wp-content/uploads/2020/06/bu-ay-tanitilmasi-bekleniyor-ios-14-hangi-iphone-modelleri-icin-sunulacak.jpg
categories:
    - Apple
tags:
    - apple
    - ios
    - 'ios 14'
    - iphone
---

**Apple** mobil cihazlarında kullanılan işletim sistemi **iOS’un** yeni sürümü **iOS 14**, bu yıl **koronavirüs** önlemleri nedeniyle online olarak tanıtılacak. Dünya Geliştiriciler Konferansı’nda, Haziran ayı içinde tanıtılması beklenen iOS 14 ile ilgili yeni bilgiler ortaya çıkmaya başladı.

## Hangi iPhone modellerinde kullanılacak?

Apple kaynaklarına dayandırılan bilgiye göre iOS 14, halihazırda iOS 13 yüklü olan tüm iPhone modelleri için kullanılabilir olacak. Şu anda kullandığınız iPhone modelinde **iOS 13** yüklüyse, siz de Haziran ayı içinde iOS 14’e güncelleme yapabileceksiniz.

## iOS 14 güncellemesi alacak iPhone modelleri

<figure class="wp-block-image size-large">![](https://intersiber.com/wp-content/uploads/2020/06/ios-14-ozellikleri-neler.jpg)</figure>Verifier’ın aktardığı bilgiye göre iOS 14, iOS 13’te olduğu gibi iPhone 6S ve birinci nesil iPhone SE modellerinden itibaren sunulacak. Verifier, bu güncellemenin, iPhone 6S, iPhone 6s Plus ve iPhone SE için gelen son güncelleme olduğunu aktardı.

Apple kaynaklarına göre, **iOS 14** kullanılabilecek **iPhone** **modelleri** şu şekilde:

- iPhone SE (2016)
- iPhone 6s Plus
- iPhone 6s
- iPhone 7
- iPhone 7 plus
- iPhone 8
- iPhone 8 plus
- iPhone X
- iPhone XR
- iPhone XS Max
- iPhone XS
- iPhone 11
- iPhone 11 Pro
- iPhone 11 Pro Max
- Yeni iPhone SE

## iOS 14 ile ilgili ne biliyoruz?

iOS 14 ile ilgili bugüne kadar birçok bilgi sızdırıldı. Nihai özelliklerle bu ay içinde tanışacağız. iOS 14 için ortaya atılan en önemli iddialar içinde ana ekranın görünümünün değişmesi var. Çoklu görev penceresinin tasarımında değişikliğin yanı sıra, iOS 14’te aynı ekranda dört uygulamanın gösterileceği de konuşuluyor. Yeni sürümde ayrıca, fitness için özel geliştirilmiş bir uygulamanın yer alacağı da konuşuluyor. iOS 14 için öne sürülen diğer özellikler şu şekilde:

- **Alipay** ödeme seçeneğinin eklenmesi
- PencilKit adlı bir özellik sayesinde, **Apple** **Pencil’ın** el yazısı metni, normal metne dönüştürmesi
- Standart **Apple** uygulamaları **Safari** ya da **Mail** yerine, Chrome ya da Gmail gibi üçüncü parti uygulamaların atanabilmesi
- Kod adı **Gobi** olan, **artırılmış** **gerçeklik** odaklı yeni bir uygulama.