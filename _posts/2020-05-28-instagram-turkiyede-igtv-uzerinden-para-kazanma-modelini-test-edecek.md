---
id: 7713
title: 'Instagram, Türkiye&#8217;de IGTV Üzerinden Para Kazanma Modelini Test Edecek'
date: '2020-05-28T14:00:07+03:00'
author: 'Ahmet Can Bilici'
layout: post
guid: 'https://intersiber.com/?p=7713'
permalink: /instagram-turkiyede-igtv-uzerinden-para-kazanma-modelini-test-edecek/
post_views_count:
    - '79'
image: images/instagram-turkiye-de-igtv-uzerinden-para-kazanma-modelini-test-edecek.jpg
categories:
    - 'Sosyal Medya'
tags:
    - instagram
---

**Instagram**, Türkiye’nin de dahil olduğu bazı ülkelerde, Instagram TV (IGTV) üzerinde yayın yapan kullanıcılara **para** **kazanma** modelini test edecek.

## Sistem nasıl işleyecek?

Instagram, canlı video akışı sunduğu IGTV’yi daha popüler hale getirmek istiyor. Şirket bu kapsamda içerik üreticileriyle de birlikte çalışıyor. Instagram, **IGTV** çatısı altında kazanç yaratmak adına satın alınabilir rozet ve reklam izlenmesi sunacak. Reklamların, en fazla 15 saniye olacağı aktarılırken, burada sağlanan gelirin bir kısmı da içerik üreticilerine verilecek. Reklamlar, diğer platformlarda olduğu gibi izlenmeden atlanabilecek.

<figure class="wp-block-image size-large">![](images/instagram-dan-nasil-para-kazanilir.png)</figure>**Instagram’ın** gelir modeli yaratmaya çalıştığı IGTV’de, içerik üreticilerinin ortaya koyduğu çalışmalar belli kurallara tabi olacak. Özellikle, telif hakkını ihlal eden içeriklere yer verilmeyecek. Politikalara uygun olmayan içerikler de, IGTV tarafından engellenecek.

## İzleyiciler rozetleri satın alabilecek

**Instagram’da**, canlı yayını uzun bir süre yapabilme olanağı sunan IGTV’de, reklamın dışında farklı bir gelir modeli olarak satın alınabilir rozetler yer alacak. Bu **rozetleri** satın alanlar, takip ettikleri kişinin özel içeriklerine erişim şansı yakalayacak. **Rozet** için ödenen **ücret**, doğrudan hesap sahibine gidecek.

Rozetlerin, 1 dolardan 5 dolara kadar giden bir fiyat aralığı içinde olması beklenirken, bu modelin sunulacağı ülkeler arasında Türkiye, ABD, Almanya, İngiltere, Fransa, İtalya, Meksika ve Brezilya yer alacak.

Instagram’ın uzun canlı video konsepti ile öne çıkarmaya çalıştığı IGTV, bu zamana kadar beklenen ilgiyi göremedi. Şirket, **IGTV’den** **para kazanma** modeli ile, ağırlıklı olarak markalardan reklam ya da sponsorluk geliri elde eden içerik üreticilerine bir alternatif sundu ve IGTV’den vazgeçmeyeceğini gösterdi.