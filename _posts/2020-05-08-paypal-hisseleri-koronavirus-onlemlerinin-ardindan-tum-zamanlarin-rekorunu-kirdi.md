---
id: 6615
title: 'PayPal Hisseleri, Koronavirüs Önlemlerinin Ardından Tüm Zamanların Rekorunu Kırdı'
date: '2020-05-08T18:05:16+03:00'
author: 'Ahmet Can Bilici'
layout: post
guid: 'https://intersiber.com/?p=6615'
permalink: /paypal-hisseleri-koronavirus-onlemlerinin-ardindan-tum-zamanlarin-rekorunu-kirdi/
post_views_count:
    - '66'
image: /wp-content/uploads/2020/05/paypal-hisseleri-koronavirus-kisitlamalarinin-ardindan-tum-zamanlarin-rekorunu-kirdi.jpeg
categories:
    - Genel
tags:
    - square
---

Çevrimiçi ödeme sistemi **PayPal**, **koronavirüs** salgınının ardından alınan kısıtlama tedbirlerinin ardından günlük işlem hacminde ciddi bir artış yaşadı. Şirket, gelen bu iyi göstergelerin ardından tüm zamanların en yüksek hisse seviyesine ulaştı ve piyasa değeri rekoru kırdı.

**PayPal** **hisseleri**, 2019 yılının Şubat ayındaki 123,9 dolarlık rekor seviyesinin bir yıl sonrasında, 146 dolar düzeyini aşarak tüm zamanların rekorunu kırdı.

<figure class="wp-block-image size-large">![](https://intersiber.com/wp-content/uploads/2020/05/paypal-hisseleri-rekor-kirdi.png)</figure>Şirketin işlem hacmi grafiği yükselerek devam ediyor olsa da, karlılık aynı oranda yükselmiyor. Son çeyrekte 7,4 milyon yeni kullanıcını kazanmasına rağmen, kazanç beklentilerinin altında kalan PayPal, koronavirüs salgınının ardından tekrar popüler bir hale geldi.

Şirket, yalnızca 84 milyon dolarlık net gelir elde etti ve 2019’un aynı çeyreği ile kıyaslandığında o dönem elde edilen 667 milyon dolarlık gelirin çok altında.

## 191 milyar dolar işlem hacmi

Şirket, 2020’nin ilk çeyreğinde 191 milyar dolarlık ödeme hacmi gerçekleştirdi. Bir önceki çeyrekte hacim 161 milyar dolar olmuştu.

Şirketin gelir artışına bakıldığında Avusturya ve Almanya gibi ülkelerdeki kullanıcı artışının, **koronavirüs** salgınının ardından iki ve üç kat arttığı görülüyor. Koronavirüs salgının Avrupa ve Kuzey Amerika’da çok ciddi bir şekilde etkilerini hissettirmesi ve alınan tedbirler, online ödeme sisteminini kullanımına yansıdı.

Yatırımcılarla yapılan görüşmede şirket, “Görünüşe göre, dünya genelinde insanların dijital ödemeleri kullanmanın ne kadar basit ve kolay olduğunu gördüğü bir noktaya doğru gidiyoruz” yorumunu paylaştı.

## Twitter kurucusunun girişimi Square’in de kullanımı artıyor

**PayPal** dışında, Twitter kurucu ve CEO’su **Jack** **Dorsey’in** fintek girişimi Square de büyümeye devam ediyor. Square hisseleri, 20 Mart’ta 40 doların altında işlem görürken, son haftalardaki yükselişi ile 70 doların üzerine çıktı.

<figure class="wp-block-image size-large">![](https://intersiber.com/wp-content/uploads/2020/05/square-nedir-square-hisseleri.png)</figure>Brüt ödeme hacmi, son çeyrek için 25 milyar doları geçen **Square**, 2019’un son çeyreğindeki işlem hacminin 3 milyar dolar altında bir düzeye geldi.

Square hesaplarında yer alan toplam fon ise, son çeyrekte 945 milyon dolardan 1,3 milyar dolara ulaştı.