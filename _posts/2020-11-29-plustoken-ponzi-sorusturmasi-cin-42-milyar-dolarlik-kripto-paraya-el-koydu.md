---
id: 9842
title: 'PlusToken Ponzi Soruşturması: Çin, 4,2 Milyar Dolarlık Kripto Paraya El Koydu'
date: '2020-11-29T10:27:28+03:00'
author: 'Ahmet Can Bilici'
layout: post
guid: 'https://intersiber.com/?p=9842'
permalink: /plustoken-ponzi-sorusturmasi-cin-42-milyar-dolarlik-kripto-paraya-el-koydu/
post_views_count:
    - '19'
image: images/plustoken-ponzi-sorusturmasi-cin-4-2-milyar-dolarlik-kripto-paraya-el-koydu.jpg
categories:
    - Genel
tags:
    - bitcoin
    - çin
    - 'kripto para'
    - 'plustoken ponzi'
---

Çin’de, **PlusToken Ponzi** soruşturmasında 4,2 milyar dolarlık kripto paraya el konuldu. 2 milyondan fazla kullanıcıya sahip olan PlusToken beklenmedik bir şekilde kapatılmış ve sonrasında soruşturma başlatılmıştı.

## Çin’de PlusToken soruşturmasında 109 kişi tutuklandı

Token projeleri zaman zaman dolandırıcılık iddiaları ile gündeme geliyor. Çin’de PlusToken Ponzi adlı sistem de böyle bir olaya sahne oldu. Soruşturma kapsamında 109 kişi tutuklanırken, geçtiğimiz günlerde açıklanan mahkeme kararı ile Çin, toplam piyasa değeri 4,2 milyar dolara yakın kripto paraya el koydu.

Gelen bilgilere göre Çinli yetkililer 194.775 Bitcoin, 833.083 Ethereum, 1,4 milyon Litecoin ve 27 milyon EOS’a el koydu.

## 2 milyondan fazla kişi dolandırıldı

PlusToken ponzi soruşturmasında yetkililer, ele geçirilen dijital varlıkların hazineye aktarılacağını açıkladı.

Çin basınına yansıyan haberlere göre PlusToken Ponzi soruşturmasında, 2 milyondan fazla insanın toplam 7,6 milyar dolar dolandırıldığı aktarıldı.

## PlusToken nedir?

<figure class="wp-block-image size-large">![](images/plustoken-nedir.png)</figure>PlusToken Ponzi bir borsa ve cüzdan sağlayıcısı olarak biliniyor ve en az 500 dolar değerinde BTC yatırımı yapanlara günlük yüksek kar ödemeleri teklif edildi. Ponzi, yani alt üyelik gelir paylaşımına dayanan sistemle, 3 bin 293 seviyede 2,6 milyon üye kazanıldı. Süreç boyunca PlusToken Ponzi kullanıcılarından 314 bin BTC olmak üzere, dönemin değerine göre 2,2 milyar dolarlık kripto para alındı. Kripto paranın bugünkü değeri ise 11 milyar dolar oldu.

PlusToken Ponzi, 2019’un Haziran ayında bakım gerekçesi ile kapatıldı, olayın ardından birçok kişi tutuklandı.

Bu haberler de ilginizi çekebilir:

- **[Son Üç Yılın Zirvesini Görmüştü: Bitcoin Bir Gecede 3 Bin Dolar Değer Kaybetti](https://intersiber.com/son-uc-yilin-zirvesini-gormustu-bitcoin-bir-gecede-3-bin-dolar-deger-kaybetti/)**
- **[Kripto Para Yatırımcıları Endişeli: Hindistan Kripto Paraları Tekrar Yasaklamak İstiyor](https://intersiber.com/kripto-para-yatirimcilari-endiseli-hindistan-kripto-paralari-tekrar-yasaklamak-istiyor/)**
- **[Samsung’un Yeni Güvenlik Yongası, Kripto Para İşlemlerini Güvence Altına Alacak](https://intersiber.com/samsungun-yeni-guvenlik-yongasi-kripto-para-islemlerini-guvence-altina-alacak/)**