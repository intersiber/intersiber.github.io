---
id: 6422
title: 'Google’ın Yapay Zeka Destekli Arama Aracı, Koronavirüs Sorgularında Yardımcı Oluyor'
date: '2020-05-05T11:55:09+03:00'
author: 'Ahmet Can Bilici'
layout: post
guid: 'https://intersiber.com/?p=6422'
permalink: /googlein-yapay-zeka-destekli-arama-araci-koronavirus-sorgularinda-yardimci-oluyor/
post_views_count:
    - '20'
image: /wp-content/uploads/2020/05/google-in-yapay-zeka-destekli-arama-araci-koronavirus-sorgularinda-yardimci-oluyor.png
categories:
    - Genel
tags:
    - koronavirüs
---

Google’ın yapay zeka ekibi, araştırmacıların koronavirüsle ilgili makaleleri ve dergileri incelemesine yardımcı olacak yeni bir araç yayınladı. COVID-19 araştırma aracı, **COVID-19 Açık Araştırma Veri Kümesi**’nin anlamsal arama arayüzü olarak tanıtıldı.

**Google** ekibi, geleneksel arama motorlarının “Koronavirüsün belirtileri nelerdir” gibi sorguları yanıtlamak için yeterli olduğunu söylüyor. Bunun yanı sıra, “Bulunduğum şehirde nerede test olabilirim” gibi sorgular için de, arama motorlarının yeterli olduğu belirtiliyor. Ancak araştırmacılar bu alanda daha farklı sorguları yapabiliyor ve anahtar kelime tabanlı aramalar, istenilen sonucu vermeyebiliyor.

<figure class="wp-block-image size-large">![](https://intersiber.com/wp-content/uploads/2020/05/google-yapay-zeka-arama-araci.jpg)<figcaption>Artificial Intelligence digital concept</figcaption></figure>**Google’ın** **AI** destekli yeni aracı, araştırmacıların bu sorununu çözmeye yardımcı oluyor. **CORD-19** veritabanı, koronavirüsle ilgili 50 binin üzerinde dergi makalesine ve araştırma içeriğine sahip. Basit bir anahtar kelime araması istenen sonucu vermezken, **Google** bu arama sorgularında Doğal Dil Anlama (NLU) tabanlı bir anlamsal yapı kullanıyor.

**NLU** (Native Language Processing) sistemi, sorunun anlamını analiz ediyor ve farklı yaklaşımlar geliştirmeye çalışıyor. Sistem, doğal dil işleme NLP’nin bir alt kümesi.

**COVID-19** araştırma gezgini, sadece arama sonuçları ile ilgili makaleleri getirmekle kalmıyor aynı zamanda, soruyla ilgili ideal cevapları içeren makalelerin bazı bölümlerini de vurguluyor.

Anlamsal arama, Google’ın BERT dil modeli tarafından destekleniyor. Buna ek olarak AI, sonuçları geliştirmek adına biyomedikal anlamsal bir arama modeli olan BioASQ konusunda da eğitildi.

Ekip, daha iyi sonuçlar için özel geliştirdiği yapay zekalı arama modeli ile, arama sonuçlarında doğruluk sağlıyor. Nöral model, sorgunun anlamını ve içeriğini anlamak için yardımcı oluyor. Google’ın yeni arama modeli ile ilgili daha fazla bilgiye ulaşmak için, [tıklayabilirsiniz](https://covid19-research-explorer.appspot.com/).