---
id: 9379
title: 'iPhone 12 Pro, LiDAR sensörü ile boy ölçebiliyor'
date: '2020-10-25T11:47:43+03:00'
author: 'Ahmet Can Bilici'
layout: post
guid: 'https://intersiber.com/?p=9379'
permalink: /iphone-12-pro-lidar-sensoru-ile-boy-olcebiliyor/
post_views_count:
    - '41'
image: /wp-content/uploads/2020/10/iphone-12-pro-lidar-sensoru-ile-boy-olcebiliyor.png
categories:
    - Mobil
tags:
    - 'iphone 12'
    - 'lidar sensörü'
---

Apple’ın geçtiğimiz günlerde tanıttığı iPhone 12 serisinde, iPhone 12 Pro ve 12 Pro Max modelleri, iPhone 12’den farklı olarak LiDAR sensörü de içeriyordu. Apple, iPhone 12 Pro sahipleri için, sensörü kullanarak bir kişinin boyunun nasıl ölçülebileceğini gösteren bir rehber yayınladı. Peki, iPhone ile nasıl boy ölçülür?

## iPhone ile nasıl boy ölçülür?

iPhone ile boy ölçebilmeniz için, **LiDAR** **sensörü** bulunan bir modele sahip olmanız gerekiyor. Apple’ın, iPhone 12 serisinde sadece Pro ve Pro Max modellerinde bu sensör var. Eğer bu telefonlardan birini kullanıyorsanız, aşağıdaki adımları takip edin:

- iPhone’u, boyunu ölçmek istediğiniz kişi, başından ayaklarına kadar tamamen ekranda görünecek şekilde konumlandırın.
- Telefonunuzu sabit tutarken, bir süre sonra ilgili kişinin saçının üzerinde bir çizgi görünür ve boy ölçümü de, çizginin altında gösterilir.
- Ölçümün fotoğrafını çekmek için, deklanşör butonuna dokunabilirsiniz.
- Fotoğrafı kaydetmek için ekran resmine dokunabilir, bittikten sonra Fotoğraflar’a kaydedebilirsiniz.

## LiDAR sensörü nedir, ne için kullanılır?

<figure class="wp-block-image size-large">![](https://intersiber.com/wp-content/uploads/2020/10/lidar-sensoru-nedir-nasil-calisir-1600x1280.jpg)</figure>Apple’ın son iPhone serisindeki modellerinde sunduğu **LiDAR** **sensörü**, geniş bir kullanım alanına sahip. Bir ortamın üç boyutlu haritasını çıkarabilen sensör, bunu ek bir uygulama ile değil, doğrudan kamerada yapabiliyor. Apple’a göre sensör, bir kişi ayakta olmasa dahi, otururken de boy ölçümünü yapabiliyor.

Günümüzde, başta haritalandırma olmak üzere otonom otomobil, su altı araştırmaları, mimarlık ve şehir planlaması gibi alanlarda kullanılan LiDAR, ışığın salınımını ölçerek, aldığı frekans değişimi ile yüzey hakkında bilgi veren bir teknolojidir. Uçaklarda da kullanılan LiDAR sensörü, bazı akıllı telefon modellerinde de kullanılmaya başladı.

**LiDAR** **sensörü**, mesafe, ışık hızı ve uçuş süresini hesaplayarak istenen hesaplamada en doğru sonucu veren bir yaklaşım ortaya koyar.