---
id: 9807
title: 'Bir iPhone 12 Pro’nun Üretim Maliyeti Ne Kadar?'
date: '2020-11-26T11:09:08+03:00'
author: 'Ahmet Can Bilici'
layout: post
guid: 'https://intersiber.com/?p=9807'
permalink: /bir-iphone-12-pronun-uretim-maliyeti-ne-kadar/
post_views_count:
    - '79'
image: images/bir-iphone-12-pro-nun-uretim-maliyeti-ne-kadar.png
categories:
    - Apple
tags:
    - 'iphone 12'
---

**Apple** **iPhone** serisinin özellikle yeni modelleri, yüksek fiyat etiketleriyle dikkat çekiyor. Peki iPhone’un son modeli olan iPhone 12 Pro’nun ne kadara üretildiğini merak ettiniz mi? Türkiye’de 15 bin TL’den satışa sunulan iPhone 12 Pro’nun parça parça maliyetleri ortaya çıktı.

Fomalhaut Techno Solutions bu merakı gidermek için iPhone 12 Pro’yu parçalarına ayırdılar ve iPhone 12 Pro bileşenlerinin ne kadar mal olduğunu araştırdılar. Bu çalışmanın sonucunda, bir iPhone 12 Pro ne kadara mal ediliyor sorusunun yanıtı da ortaya çıktı.

## iPhone 12 Pro’nun Türkiye’de kâr marjı yüzde 400’e yakın

Yayınlanan rapora göre, **iPhone** **12** **Pro’nun** bileşenleri incelendiğinde, telefonun **üretim** **maliyeti**, satış fiyatının yaklaşık yüzde 27’sine denk geliyor. Bu da, neredeyse telefonun yüzde 400’e yakın bir kâr içerdiğini gösteriyor.

Bu yıl üretilen **iPhone’ların** **maliyeti**, geçen yıla göre yüzde 10’a yakın artmış durumda, bunun nedeninin ise Apple’ın ilk defa 5G’li telefonlar üretmesi ve 5G modemlerinin yüksek maliyet kalemi.

Raporda, iPhone 12 Pro’nun parçalarının toplam maliyeti 406 dolar, yani **3220** **TL** çıkıyor. Telefonun 15 bin TL’ye satıldığı düşünülürse, kâr oranı epey yüksek görünüyor.

İncelemeler sonucunda iPhone 12 Pro parçalarının, ABD’den daha çok Güney Kore’de üretildiğini de görüyoruz. Samsung ve LG, Apple’ın en önemli parça tedarikçileri arasında.

## iPhone 12 parçalarının fiyatı ne kadar?

<figure class="wp-block-image size-large">![](images/iphone-parcalari-uretim-maliyeti.jpg)</figure>- Raporda, iPhone 12’lerin en pahalı parçası **Qualcomm x55 5G modem** olarak görülüyor ve ortalama 90 dolara mal oluyor.
- Modemin ardından, Samsung ve LG tarafından tedarik edilen **OLED ekranlar** 70 dolarlık maliyeti ile ikinci sırada.
- Apple’ın kendi üretimi çip seti **A14 işlemci** 40 dolar, RAM ise 12,8 dolara mal oluyor. Sony üretimi kamera sensörü ortalama 7,5 dolar olarak hesaplanmış. Telefonun depolama alanı için, iPhone başına birim maliyet ise 19,2 dolar.

Telefonun, neredeyse satış fiyatının dörtte birine mal edildiğini düşünebilirsiniz, ancak bu satış fiyatında vergiler, gümrük giderleri ve satıcı firmaların karı derken, çok ciddi bir makas açılıyor.

**iPhone 12 Pro’nun ABD satış fiyatı**nın 999 dolar, yani yaklaşık 8 bin TL olduğunu da göz önünde bulundurabilirsiniz.