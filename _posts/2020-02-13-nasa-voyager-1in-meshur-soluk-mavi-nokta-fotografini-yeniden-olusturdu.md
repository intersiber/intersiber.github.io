---
id: 1670
title: 'NASA Voyager 1&#8217;in Meşhur &#8220;Soluk Mavi Nokta&#8221; Fotoğrafını Yeniden Oluşturdu'
date: '2020-02-13T01:50:58+03:00'
author: 'Hakan Torun'
layout: post
guid: 'https://intersiber.com/?p=1670'
permalink: /nasa-voyager-1in-meshur-soluk-mavi-nokta-fotografini-yeniden-olusturdu/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '494'
image: /wp-content/uploads/2020/02/nasa-soluk-mavi-nokta-fotografini-yeniden-duzenledi.jpg
categories:
    - Uzay
tags:
    - 'carl sagan'
    - NASA
    - 'pale blue dot'
    - 'soluk mavi nokta'
    - 'voyager 1'
---

**NASA**, yaşadığımız gezegene ait şimdilik en uzaktan elde edilmiş fotoğraf olan meşhur “**Soluk Mavi Nokta** (Pale Blue Dot)” fotoğrafını yeniden düzenleyerek yayınladı.

**Voyager 1** insanlığın uzay macerasında çok önemli bir yere sahip. Voyager 1 uzay aracı 1977 yılında fırlatıldıktan yaklaşık 13 yıl sonra, 14 Şubat 1990’da gezegenimizin uzak bir fotoğrafını çekti. Bu fotoğraf şimdiye kadar gezegenimize ait en uzak noktadan çekilen fotoğraf olma özelliğinde. Fotoğraf çekildiğinde, Voyager 1 uzay aracı Güneşten 6 milyar KM uzaktaydı.

Fotoğrafın 30. yıldönümü onuruna, 1990’da çekilen fotoğraf NASA tarafından yeniden oluşturuldu. NASA çarşamba günü yaptığı açıklamada, fotoğrafın çekilmesini planlayanlara duyulan saygı çerçevesinde, fotoğrafın modern görüntü işleme yazılım ve teknikleriyle güncellendiğini duyurdu.

<figure class="wp-block-image size-large">![](https://intersiber.com/wp-content/uploads/2020/02/nasa-soluk-mavi-nokta-yeniden-duzenlenen-goruntu.jpg)</figure>Voyager 1’in görüntü birimi, “**Güneş Sisteminin Aile Portresi**” olarak adlandırılan bir dizi görüntüyü yakaladıktan sonra NASA tarafından devre dışı bırakılmıştı. Aradan geçen yıllar boyunca uzay yolculuğuna devam eden Voyager 1, 2012’de yıldızlararası uzaya geçti. Voyager 1, Voyager 2 uzay aracı ile birlikte yoluna devam ederken, geçtiğimiz günlerde Voyager 2 bir arıza yaşamış ve arızanın Voyager 2’in otomatik sistemleri tarafından giderildiği NASA tarafından [duyurulmuştu](https://intersiber.com/nasanin-voyager-2-uzay-araci-18-5-milyar-km-uzakta-teknik-ariza-yasadi/).

“**Soluk Mavi Nokta**” adlandırması, gökbilimci **Carl Sagan**‘ın 1994 tarihli aynı isme sahip meşhur kitabından geliyor.