---
id: 933
title: 'Wi-fi Alliance WPA3 Güvenlik Protokolünü Duyurdu'
date: '2018-01-09T23:27:44+03:00'
author: 'Hakan Torun'
layout: post
guid: 'https://www.intersiber.com/?p=933'
permalink: /wi-fi-alliance-wpa3-guvenlik-protokolunu-duyurdu/
post_views_count:
    - '275'
image: /wp-content/uploads/2018/01/wifi-1371030_1280.jpg
categories:
    - Genel
    - Güvenlik
    - 'Öne Çıkan'
tags:
    - protokol
    - wi-fi
    - wifi
    - 'wifi alliance'
    - wpa3
    - 'wpa3 güvenlik protokolü'
    - 'wpa3 protokolü'
---

Wi-fi Alliance uzun süredir beklenen yeni nesil kablosuz güvenlik protokolü WPA3’ü duyurdu.

WPA3, 15 yıldır her gün milyarlarca kablosuz akıllı telefon, dizüstü bilgisayar, iot cihazlar tarafından kullanılan WPA2’nin yerini alacak. Bununla birlikte WPA2 bilinen güvenlik sorunları sebebiyle güvensiz olarak değerlendirildi.

WPA2 protokolü üzerinde ortaya çıkan [KRACK zafiyeti](https://www.intersiber.com/wpa2-wifi-aglari-uzerinde-krack-zaafiyeti/) saldırganların, WPA2 kullanan ağlardaki trafiğin izlenebilmesine yol açıyordu.

Bu yılın ilerleyen aylarında hem kişisel hem de kurumsal kablosuz cihazlar için mevcut olacak yeni Wi-Fi güvenlik standardı gelişmiş güvenlik ve gizlilik sunuyor.

- WPA3 protokolü, açık ağlarda kişiselleştirilmiş veri şifreleme yoluyla kullanıcı gizliliğini güçlendirir.
- WPA3 protokolü aynı zamanda *brute force* sözlük saldırılarına karşı koruma sağlayarak, bilgisayar korsanlarının sık kullanılan şifreleri kullanarak birden fazla giriş denemesi yapmasını engeller.
- WPA3 protokolü, güvenlik ayarlarını yapılandırmak için genelde ekrana sahip olmayan IOT cihazları gibi cihazlar için basitleştirilmiş güvenlik sunar.
- Son olarak, hükümet, savunma ve endüstriyel organizasyonlar gibi daha yüksek güvenlik gereksinimleri olan WiFi kullanıcılarının ağlarını korumak için 192-bit güvenlik paketi olacak.

WPA3 güvenlik protokolünü kullanabilmek için donanımların Wi-Fi Alliance tarafından onaylanması gerekiyor. Donanım üreticilerinin yeni kablosuz güvenlik standardını desteklemesi aylar sürebilir, ancak ilk WPA3 sertifikalı cihazların bu yıl kullanıma sunulacağı düşünülüyor.