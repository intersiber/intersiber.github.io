---
id: 8246
title: 'Google Duo, Zoom Gibi Davet Bağlantıları Göndermeye İzin Verecek'
date: '2020-06-09T10:29:01+03:00'
author: 'Ahmet Can Bilici'
layout: post
guid: 'https://intersiber.com/?p=8246'
permalink: /google-duo-zoom-gibi-davet-baglantilari-gondermeye-izin-verecek/
post_views_count:
    - '27'
image: images/google-duo-zoom-gibi-davet-baglantilari-gondermeye-izin-verecek.jpg
categories:
    - Genel
tags:
    - 'google duo'
    - zoom
---

**Google’ın** sevilen **video** **konferans** hizmeti Duo’da önemli bir yenilik haberi geldi. Android Police’ın aktardığı bilgiye göre platform artık, mobil cihazlarda davet bağlantıları sunacak ve bu da uygulamayı Zoom ve diğer video konferans oyuncularına karşı daha güçlü bir rakip yapacak.

**Google’ın** işletmeler için tasarladığı diğer bir platform olan Google Meet’in aksine **Duo**, daha fazla mobil dostu ve tüketici odaklı bir uygulama. **Koronavirüs** salgını süresince birçok insan, standart video görüşmesinden ziyade daha iyi bir altyapıya ve standarda sahip video görüşme altyapılarını tercih ediyor. Bu da, Duo’nun daha iddialı özellikler ile geliştirilmesine neden oldu.

## Bir çağrıda 12 kişiye kadar destekleniyor

<figure class="wp-block-image size-large">![](images/google-duo-ozellikleri-neler.jpeg)</figure>AV1 codec bileşenini destekleyen **Google** **Duo**, bir çağrıda 12 kişiye kadar destek veriyor. Masaüstü ya da dizüstü bilgisayarda, web tabanlı ve daha güçlü bir video konferans altyapısına ihtiyaç duyanlar içinse Google, Nisan ayının sonunda ücretsiz Google Meet kullanımı sundu.

## Yeni Google Duo özellikleri

Davet bağlantıları, web desteği ve bazı efektleri içeren, bunun yanı sıra aile modu gibi özellikleri içeren geniş bir güncellemesinin parçası olarak duyuruldu.

Google Duo ile videolu görüşme yapmak istiyorsanız, iOS ve Android uygulaması bulunan platformun davet bağlantısını artık kullanabileceksiniz. Web’de paylaşılan bağlantılara tıklayanlar ise görüşmeye ulaşamayabilir. **Android** sürümü destekleyen Chromebook hariç, **Duo** bağlantıları sadece **Android** ve **iOS** mobil platformları için çalışacak.