---
id: 5707
title: 'Twitch ve Youtube’a Rakip: Facebook, Oyun Odaklı Uygulamasını Bugün Tanıtacak'
date: '2020-04-20T11:30:17+03:00'
author: 'Ahmet Can Bilici'
layout: post
guid: 'https://intersiber.com/?p=5707'
permalink: /twitch-ve-youtubea-rakip-facebook-oyun-odakli-uygulamasini-bugun-tanitacak/
post_views_count:
    - '35'
image: /wp-content/uploads/2020/04/twitch-ve-youtube-a-rakip-facebook-oyun-odakli-mobil-uygulamasini-tanitacak.jpeg
categories:
    - Oyun
tags:
    - 'facebook gaming'
    - twitch
---

Teknoloji devi, oyun odaklı yeni mobil uygulamasını bugün tanıtacak. 2018 yılında, oyun platformu Twitch’e rakip olacak Fb.gg projesini duyuran şirketin bugün yeni mobil uygulamasını duyurması bekleniyor.

**Oyun** **yayınları** ve oyun odaklı video içerik üretimi, internet dünyasında ektisini giderek arttıran bir trend. Bu alanda daha fazla etkili olmak isteyen **Facebook**, yayınlanayacağı mobil uygulamayla oyun yayını alanında bir pay almayı hedefliyor. Facebook, bu hamlesi ile Twitch’in yanı sıra Youtube’a da rakip olacak.

## İlk etapta sadece Android için yayınlanacak

Facebook’un uygulamayı tanıtacağı haberinin duyuran New York Times gazetesi, uygulamanın ilk etapta sadece Android işletim sistemli cihazlar için duyurulacağını paylaştı. Ancak önümüzdeki günlerde iOS için de Facebook oyun uygulaması yayınlanacak.

## Facebook Gaming’in büyümesi etkili oldu

<figure class="wp-block-image size-large">![](https://intersiber.com/wp-content/uploads/2020/04/facebook-oyun-uygulamasi-ozellikleri-nelerdir.png)</figure>Oyun yayını odaklı uygulamanın, yaz döneminde tanıtılması bekleniyordu. Ancak Facebook’un oyun alanındaki girişimlerinden **Facebook Gaming**’in hızlı büyümesi ve en önemlisi de, koronavirüs salgını nedeniyle bu servislerdeki içerik tüketiminin artması, Facebook’un lansmanı öne çekmesine neden oldu.

Uygulamanın özelliklerine gelirsek, klasik bir oyun yayın platformu gibi, **Facebook’un** **oyun** **uygulaması**nda da yayın açabilecek ve diğer oyuncuların yayınlarını takip edebileceksiniz.