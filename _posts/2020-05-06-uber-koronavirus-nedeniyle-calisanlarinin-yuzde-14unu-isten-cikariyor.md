---
id: 6512
title: 'Uber, Koronavirüs Nedeniyle Çalışanlarının Yüzde 14’ünü İşten Çıkarıyor'
date: '2020-05-06T22:00:21+03:00'
author: 'Ahmet Can Bilici'
layout: post
guid: 'https://intersiber.com/?p=6512'
permalink: /uber-koronavirus-nedeniyle-calisanlarinin-yuzde-14unu-isten-cikariyor/
post_views_count:
    - '61'
image: /wp-content/uploads/2020/05/uber-koronavirus-nedeniyle-calisanlarinin-yuzde-14-unu-isten-cikariyor.jpeg
categories:
    - Genel
    - Girişim
tags:
    - UBER
---

Uber, ABD Menkul Kıymetler ve Borsa Komisyonu’na, yaklaşık 3 bin 700 tam zamanlı çalışanının yüzde 14’ünü işten çıkaracağını söyledi. Buna ek olarak **Uber** **CEO’su** **Dara** **Khosrowshahi**, şirketin koronavirüs salgını ile mücadelesine destek vermek adına yılın geri kalanında maaşını almayacağını söyledi.

İşten çıkarmaların, şirketin müşteri destek ve iş alım departmanlarını etkilemesi bekleniyor. Kıdem tazminatı ve işten çıkarma ile ilgili toplam masraflarınsa 20 milyon dolar olacağı söyleniyor. Geçen hafta, The Information’a yansıyan bilgide, Uber’in üst düzey yöneticileri şirketin işgücünün yaklaşık yüzde 20’sini işten çıkarmayı düşündüklerini bildirdi.

Uber’in ana hizmeti, salgın nedeniyle alınan sert tedbir kararlarından ciddi şekilde etkilendi. Mart ayında yatırımcılarla yaptığı bir görüşmede, CEO Khosrowshahi gelen taleplerin yüzde 70 oranında azaldığını söyledi. Şirketin iş hacmi, yıl bazında ise yüzde 80 oranında azaldı. Gıda dağıtımı alanında hizmet veren **Uber** **Eats** bölümü, her ne kadar iş hacmini artırmış olsa da, temel hizmette yaşanan düşüş giderilemedi. Şirket, ilk çeyrek gelir sonuçlarını Perşembe günü açıklayacak.

Bir **Uber** sözcüsü, “İnsanların daha az ulaşım ihtiyacının olması bir gerçek. Bu da müşteri hizmetlerinde çalışan personelin birçoğu için yeterli iş olmamasına neden oldu” dedi ve, “Toparlanmanın ne kadar süreceğini bilmediğimizden, maliyetlerimizi işimizin boyutuna uygun hale getirmek için adımlar atıyoruz” diye ekledi. Sözcü, bunun zor bir karar olduğunu ancak şirketin uzun vadede sağlığını korumak adına doğru olduğunu söyledi.

<figure class="wp-block-image size-large">![](https://intersiber.com/wp-content/uploads/2020/05/uber-kac-calisana-sahip.jpg)</figure>**Koronavirüsün** ekonomik etkiledi, ulaşım endüstrisi alanında çok ciddi şekilde hissediliyor. **Uber’in** en büyük rakibi **Lyft**, yakın zamanda 1000’e yakın çalışanını işten çıkaracağını duyurmuştu. Uber’in Orta Doğu yan kuruluşu **Careem** ise, çalışan sayısını yüzde 30’dan fazla azalttı.

Mart ayında düzenlediği bir toplantıda **Uber** **CEO’su**, seyahat hacminin yüzde 80 düşmesinin aşırı uç bir durum olduğunu söylemişti. Bu durumda, Uber’e yıllık 4 milyar dolarlık nakit ihtiyacı gerekecekti.

Uber **hisseleri**, yatırımcılara virüsün etkileri ile ilgili yapılan bilgilendirmelerin ardından, endişelerin artması nedeniyle yüzde 50’den fazla düştü. Bu yılın dördüncü çeyreğinde kar elde etmeyi planlayan Uber için, ortaya çıkan durum oldukça talihsiz oldu.