---
id: 7708
title: 'Zuckerberg, Trump’ı Kızdıran Twitter’ı Eleştirdi: Sosyal Medya Platformları Gerçeğin Yargıcı Olmamalı'
date: '2020-05-28T12:00:52+03:00'
author: 'Ahmet Can Bilici'
layout: post
guid: 'https://intersiber.com/?p=7708'
permalink: /zuckerberg-trumpi-kizdiran-twitteri-elestirdi-sosyal-medya-platformlari-gercegin-yargici-olmamali/
post_views_count:
    - '36'
image: /wp-content/uploads/2020/05/zuckerberg-trump-i-kizdiran-twitter-i-elestirdi-sosyal-medya-platformlari-gercegin-yargici-olmamali.jpg
categories:
    - Genel
    - 'Sosyal Medya'
tags:
    - 'donald trump'
    - 'jack dorsey'
    - 'mark zuckerberg'
---

**Twitter**, dün ilk defa **ABD** Başkanı **Donald** **Trump’ın** bir paylaşımının altında, “bilgiyi doğrula” uyarısı koymuştu. Bu duruma sinirlenen Trump, Twitter’ı ifade özgürlüğünü kısıtlamakla suçladı ve gerekeni yapacağını söyledi.

**Facebook** kurucusu **Mark Zuckerberg** de, yaptığı bir açıklamayla bu tartışmaya dahil oldu. Fox News’e konuşan Zuckerberg, bu konuda Twitter’dan farklı bir politikaları olduğunu söyledi ve “Facebook’un insanların söylediği her şey konusunda gerçeğin yargıcı olmaması gerektiğini düşünüyorum” ifadesini kullandı.

## Jack Dorsey cevap verdi: Şeffaflık kritik

Twitter kurucusu ve CEO’su **Jack** **Dorsey**, tartışmada Trump’tan yana tavır alan Zuckerberg’e, attığı bir tweetle yanıt verdi. Dorsey, dünya çapında yanlış bilgiler ile ilgili uyarılara ve işaretlere devam edileceğini bildirerek, bu durumun platformu gerçeğin yargıcı yapmadığını söyledi.

“Bizim şeffaf olmamız kritik” diyen Dorsey, insanların bu uygulamaların nedenini gördüğünü söyledi.

## Neler yaşandı?

<figure class="wp-block-image size-large">![](https://intersiber.com/wp-content/uploads/2020/05/trump-in-tweetinde-twitterin-uyarisi.jpg)</figure>**Twitter’ı** en yoğun kullanan politikacılardan ABD Başkanı Trump, ABD’de posta yolu ile oy kullanma işleminin riskli olduğu ve hile karıştırılabileceğine ilişkin paylaşımlar yaptı. Twitter, Trump’ın paylaşımının altına “**bilgiyi** **doğrula**” uyarısı koydu. Uyarıya tıklayan kullanıcılar, Trump’ın iddiasının gerçeği yansıtmadığına ilişkin haberlerin yer aldığı bir sayfaya gitti. Detaylar için haberimize [göz atın.](https://intersiber.com/twitter-trumpin-tweetlerine-bilgiyi-dogrula-uyarisi-koydu/)