---
id: 9558
title: 'Apple Watch&#8217;ta Ekran Işığı Otomatik Olarak Nasıl Kapatılır?'
date: '2020-11-07T18:45:48+03:00'
author: 'Ahmet Can Bilici'
layout: post
guid: 'https://intersiber.com/?p=9558'
permalink: /apple-watchta-ekran-isigi-otomatik-olarak-nasil-kapatilir/
post_views_count:
    - '53'
image: images/apple-watch-ta-ekran-isigi-otomatik-olarak-nasil-kapatilir.jpeg
categories:
    - 'Giyilebilir Teknoloji'
tags:
    - 'apple watch'
---

**Apple** **Watch’ta**, kolunuzu her hareket ettirdiğinizde, akıllı saatiniz hareketi algılar ve ekranının ışığını açar. Ancak Apple Watch **sinema** **modu** ile, kolunuzu hareket ettirdiğinizde dahi ekran ışığı yanmaz. Bu özelliği bazı anlarda da aktifleştirip, kolunuzun herhangi bir hareketinde ekranın açılmasını durdurmanızın bir yolu var mı?

Apple Watch’un, işteyken ya da uykuya dalma esnasında, olur olmadık zamanlarda ekranın ışığını açmasını istemiyorsanız, sinema modunu otomatik olarak etkinleştirebilirsiniz.

Sinema modunun etkinleştirilmesi, **Apple** **Watch’unuzdaki** Denetim Merkezi üzerinden manuel olarak yapılabilir. Kontrol merkezine gitmek için, saatinizin ana ekranında yukarı kaydırmalısınız.

Modu etkinleştirmek için tiyatro simgesine dokunun.

<figure class="wp-block-image size-large">![](images/apple-watch-sinema-modu-nedir-nasil-acilir.png)</figure>Kestirmeler uygulamasını kullanarak her gün tiyatro modunu açıp kapatma işlemini yaparken kaybettiğiniz zamandan tasarruf edebilirsiniz. Sinema modunu belli zamanlarda otomatik etkinleştiren ya da devre dışı bırakan bir otomasyon oluşturabilirsiniz. Bu özellik, **watchOS** **7** ve sonraki sürümleri çalıştıran Apple Watch için kullanılabilir. iPhone tarafında, iOS 14 ve sonraki sürümleri kullanmanız gerekir.

## Apple Watch’ta sinema modunu otomatik olarak açma

- iPhone’da “Kestirmeler” uygulamasını açın ve “Otomasyon” sekmesine gidin.
- Burada sağ üst köşedeki “+” düğmesine dokunun.
- “Kişisel otomasyon oluştur” seçeneğine gidin.
- “Günün saati” seçeneğini takip edin.
- Sinema modunu etkinleştirmek istediğiniz zamanı ayarlayın. Otomasyonun günlük çalışmasını istiyorsanız, “Günlük” seçeneğini seçin.
- Ardından ekranın sağ üst köşesindeki “İleri” butonuna dokunun.
- Şimdi kısayolu oluşturmanın zamanı geldi. “Eylem ekle” butonuna dokunun.
- “Sinema modunu ayarla” eylemini arayın ve ekleyin.
- Varsayılan olarak “açık” seçeneği seçilidir.
- Sinema modunu devre dışı bırakmak için bir otomasyon oluşturuyorsanız “açık” düğmesine dokunun ve “kapalı”ya getirin.
- Sonraki adımda “İleri” butonuna dokunun.
- Bu otomasyonu gerçekten otomatik hale getirmek için, gereksinimi devre dışı bırakmak üzere “Çalıştırmadan önce sor” seçeneğinin yanındaki butona dokunun.
- Açılır mesajdan “Sorma” seçeneğini tercih edin.
- Otomasyonu kaydetmek için sağ üst köşedeki “Bitti” butonuna dokunun.

**Sinema** **modunu** devre dışı bırakmak için, başka bir otomasyon oluşturmak adına bu işlemi tekrarlayabilirsiniz.

**Otomasyonları** kullanarak günün belli anlarında birçok kısayolu harekete geçirebilirsiniz.