---
id: 9566
title: 'ABD Medyasına Göre Trump Seçimleri Kaybetti: Twitter Hesabı Kapatılabilir'
date: '2020-11-08T10:45:19+03:00'
author: 'Ahmet Can Bilici'
layout: post
guid: 'https://intersiber.com/?p=9566'
permalink: /abd-medyasina-gore-trump-secimleri-kaybetti-twitter-hesabi-kapatilabilir/
post_views_count:
    - '44'
image: images/abd-medyasina-gore-secimleri-kaybetti-trump-in-twitter-hesabi-kapatilabilir.png
categories:
    - Genel
    - 'Sosyal Medya'
tags:
    - 'donald trump'
    - twitter
---

**ABD** Başkanı **Donald** **Trump**, Demokratların adayı Joe Biden’a karşı resmi olmayan sonuçlara göre kaybetti. Trump seçim döneminde, birçok kez Twitter ile karşı karşıya geldi ve seçimlerin kaybedilmesi durumunda, bazı muafiyetlerini kaybedeceğinden Trump’ın **Twitter** hesabının kapanması gündemde.

## Twitter’a göre Trump yanlış bilgiler paylaşıyor

ABD Başkanı Trump ile, sık kullandığı sosyal ağ Twitter’ın yıldızı hiç barışmadı. Özellikle seçim kampanyası döneminde Trump, bazı paylaşımlarının “yanlış bilgi” içerdiği yönünde uyarılarda bulunan Twitter’a birçok kez çattı.

**Twitter’ın**, Trump’ın tweetlerine “**yanıltıcı**” ve “**tartışmalı**” etiketlerini koyması, özellikle seçim günü bazı tweetlerinin erişimine engel olması gerginliği iyice artırdı.

<figure class="wp-block-image size-large">![](images/twitter-trump-tartismasi-tweetlere-uyari-konuldu.png)</figure>Trump’ın bu zamana kadar, “seçimleri ve diğer toplumsal konuları manipüle etme” amacıyla Twitter’ın kullanılamayacağına ilişkin politikayı birçok kez ihlal ettiği ifade ediliyor.

## Trump’ın Twitter hesabı kapatılabilir mi?

Trump birçok kez Twitter kurallarını ihlal etmesine karşın, “dünya lideri” muafiyeti söz konusuydu. Ancak seçimi kaybederse ki öyle görünüyor, muafiyeti de gidecek.

Bunun ardından Twitter’ın, Trump’ın hesabını ciddi bir şekilde denetleyebileceği ve askıya alma politikalarını gözden geçireceği aktarılıyor.

Kısacası Trump, 3 Kasım’da sadece ABD Başkanlığını değil, Twitter hesabını da kaybetmiş olabilir.