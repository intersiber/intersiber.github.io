---
id: 10066
title: '50 Yıl Aradan Sonra Ay’dan Numune Geldi: Çin’in Chang’e 5 Uzay Aracı Dünya’ya Döndü'
date: '2020-12-17T15:50:45+03:00'
author: 'Ahmet Can Bilici'
layout: post
guid: 'https://intersiber.com/?p=10066'
permalink: /50-yil-aradan-sonra-aydan-numune-geldi-cinin-change-5-uzay-araci-dunyaya-dondu/
post_views_count:
    - '27'
image: /wp-content/uploads/2020/12/50-yil-aradan-sonra-ay-dan-tas-geldi-cin-in-chang-e-5-uzay-araci-dunya-ya-dondu.png
categories:
    - Uzay
tags:
    - Ay
    - çin
    - uzay
---

**Çin**, geçtiğimiz ay Ay’a **Chang’e 5** adlı uzay aracını göndermişti. Chang’e 5, Ay’dan çeşitli taşları ve numuneleri topladıktan sonra Dünya’ya geri döndü. Çin, 50 yıl aradan sonra Ay’dan taş ve toprak getirmeyi başaran ilk ülke olmayı başardı.

Çin, uzay alanında uzun bir süredir sürdürdüğü yatırımları ile gündeme geliyordu. Bir süredir üzerinde çalışmalar yapılan Chang’e 5 adlı uzay aracı da, Ay’dan çeşitli numuneler getirmek amacıyla 23 Kasım’da Dünya’dan ayrıldı.

## Uzay aracı Moğolistan sınırları içinde iniş yaptı

Bir süredir Ay’daki çalışmalarını sürdüren Chang’e 5 aracı, 16 Aralık’ta Moğolistan sınırları içinde başarıyla iniş yapmayı başardı. Bununla birlikte Chang’e, 5, 1976 yılından beri Ay’dan bir numune getirebilen ilk uzay aracı oldu.

## Ay hakkında daha fazla bilgiye ulaşmayı sağlayacak

Çin, **Chang’e 5**’i, Ay’ın Fırtınalar Okyanusu olarak adlandırılan bölgesinden numune toplama amacıyla gönderdi. Görev kapsamında hedef, 2 kilogram numune toplamaktı ve Çin, başarıyla sonuçlanan görevin ardından ABD ve SSCB’nin ardından Ay’dan numune alan 3. ülke olmayı başardı.

<figure class="wp-block-image size-large">![](https://intersiber.com/wp-content/uploads/2020/12/cin-chang-e-5-uzay-araci-ay-gorevi.jpeg)<figcaption>Chang’e 5 Ay yüzeyinde.</figcaption></figure>Çin’den yapılan açıklamada numunelerin dünya çapında birçok bilim insanı ile paylaşılacağı aktarıldı. Öte yandan **Çin**, 2022’ye kadar uzayda, kendi mürettebatından oluşan bir istasyon kurmayı ve Ay’a astronot indirmeyi de planlıyor.

Bu haberler de ilginizi çekebilir:

- **[Örnek Toplayıp Dünya’ya Getirecek: Çin’in Chang’e 5 Uzay Aracı Ay Yörüngesine Girdi](https://intersiber.com/ornek-toplayip-dunyaya-getirecek-cinin-change-5-uzay-araci-ay-yorungesine-girdi/)**
- **[Uçaktan Düşen iPhone Kurtuldu ve Düşüş Anını Videoya Kaydetti](https://intersiber.com/ucaktan-dusen-iphone-kurtuldu-ve-dusus-anini-videoya-kaydetti/)**
- **[SpaceX Starship Roketi, İniş Esnasında Patladı | Video](https://intersiber.com/spacex-starship-roketi-inis-esnasinda-patladi-video/)**