---
id: 7819
title: 'Video İzleyenlere Para Ödeyen TikTok Klonu Zynn, App Store&#8217;da Zirveye Çıktı'
date: '2020-05-30T16:12:29+03:00'
author: 'Ahmet Can Bilici'
layout: post
guid: 'https://intersiber.com/?p=7819'
permalink: /video-izleyenlere-para-odeyen-tiktok-klonu-zynn-app-storeda-zirveye-cikti/
post_views_count:
    - '137'
image: images/video-izleyenlere-para-odeyen-tiktok-klonu-zynn-app-store-da-zirveye-cikti.png
categories:
    - 'Sosyal Medya'
tags:
    - tiktok
    - zynn
---

Popüler video paylaşım platformu **Tiktok**, ilginç bir rakiple karşı karşıya. **Zynn** adlı uygulama, hemen hemen birçok yönüyle Tiktok’u andırırken, kullanıcıları video izlemeleri için teşvik eden bir yapıya sahip. Uygulama, **App** **Store** ve **Google** **Play** **Store’da** en çok indirilen ücretsiz uygulamalar içinde ilk 10’a yükseldi bile…

## Video izleyip para kazanma şansı sunuyor

<figure class="wp-block-image size-large">![](images/video-izleyip-para-kazandiran-uygulama-zynn.png)</figure>Tiktok klonu **Zynn** uygulamasının, Tiktok’tan ayrışan en önemli yönü kullanıcılara video izlemelerini teşvik etmek için kullandığı yöntem. Zynn’de video izlerken, dolar ikonu ile karşınıza çıkan geri sayım sayacı, size nakit para ya da hediye çeki sunuyor. **Zynn** kullanıcılarından şu ana kadar birçok kişi, aldığı **ödeme** **kanıtlarını** Youtube’da paylaştı.

Çin’deki video uygulamaları içindeki rekabete katılan **Zynn**, ülkedeki en iyi finanse edilen video uygulamalarından birinin yaratıcısı. Kurucu **Kuaishou**, Çin’de hızlı bir büyüme göstermek için izleyicilere ödeme yapma yöntemini kullanarak, diğerlerinden ayrıştı. Şirket, reklam vererek büyüme yerine kullanıcılara ödeme yaparak agresif bir şekilde büyümeye doğru gitti.

Geçtiğimiz günlerde kurucusu Kuaishou, **WeChat’in** yaratıcısı **Tencent’ten** 2 milyar dolar yatırım aldı. Yatırımın nedeninin, **Tiktok’un** ana şirketi ByteDance’a karşı bir hamle olduğu ifade edildi. Şirket, **ABD** pazarına da açılarak küresel bir büyümeyi hedefliyor.

## Ne kadar para veriliyor?

Video izleyip para kazanma dendiğinde, birçok kişinin aklına, “reklam izleyip para kazanma” gibi, kullanıcıların aldatıldığı internet reklamları geliyor. Ancak **Zynn** ciddi anlamda kullanıcılarına bunu vaat ediyor. Yapılan testlerde, birkaç dakikalık bir **video izleme** sürecinde uygulamanın 0,12 dolara yakın para verdiği görüldü bu da yaklaşık 80 kuruşa yakın para anlamına geliyor. Benzeri şekilde, arkadaşlarınızı da uygulamaya davet ederseniz gelirinizi artırma şansınız var.

**Zynn** uygulamasına girerken, telefon numarası gibi bazı bilgilerinizi paylaşmanız gerekiyor. Ödemenizi çekmek için de bir **Paypal** hesabına ihtiyacınız oluyor. Bakalım, kullanıcılara doğrudan para ödemeye dayalı bu model, ayakta kalabilecek mi…