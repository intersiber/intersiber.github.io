---
id: 7573
title: 'Zoom, Giphy Entegrasyonunu Geçici Olarak Kaldırdı'
date: '2020-05-25T18:15:53+03:00'
author: 'Ahmet Can Bilici'
layout: post
guid: 'https://intersiber.com/?p=7573'
permalink: /zoom-giphy-entegrasyonunu-gecici-olarak-kaldirdi/
post_views_count:
    - '20'
image: images/zoom-giphy-entegrasyonunu-gecici-olarak-kaldirdi.png
categories:
    - Genel
tags:
    - facebook
---

Popüler **video** **konferans** uygulaması **Zoom**, GIF kullanım özelliğinde **Giphy** entegrasyonunu geçici olarak devre dışı bıraktığını söyledi. Blog yayınında şirket, “Ek teknik ve güvenlik önlemleri uygulandıktan sonra, özelliği yeniden etkinleştireceğiz” ifadesini kullandı. Zoom, **Giphy’nin** neden kaldırıldığı ile ilgili herhangi bir ayrıntı sunmadı.

**Zoom**, platformdaki en son güvenlik güncellemelerinin de bir listesini paylaştı. Bu başlıklar arasında ekran paylaşımı sınırlamaları, sessize alma ve ses açma komutlarındaki değişiklikler, birden fazla cihazla toplantılarda oturum açmaya ilişkin kısıtlamalar yer alıyor.

## Giphy, geçtiğimiz günlerde Facebook tarafından satın alınmıştı

<figure class="wp-block-image size-large">![](images/giphy-facebook-tarafindan-satin-alindi.jpg)</figure>Zoom’un bu hamlesi, popüler **GIF** paylaşım platformu Giphy’nin 300 milyon dolar karşılığında **Facebook** tarafından satın alınmasının ardından gerçekleşti. Facebook, yakın zamanda Giphy’i **Instagram’a** entegre etmeyi planlıyor. Satın almanın, Giphy’nin kullanıldığı **Twitter**, **TikTok**, **iMessage** gibi platformlardaki entegrasyonları nasıl etkileyeceği merak konusu olmuştu. Gizlilikle ilgili geçmişte ciddi sorunlar yaşamış Facebook bünyesinde yer alan Giphy’nin, rakip şirketlerin ürünlerindeki konumu ciddi anlamda [tartışma konusu oldu.](https://intersiber.com/bircok-mecrada-kullaniliyor-facebookun-giphyi-satin-almasinin-etkileri-buyuk-olabilir/)

Facebook, satın alım sırasında Giphy’nin gömülü GIF’lerinde izleme kullanmadığı ve API verilerine erişmediğini aktarmıştı.

**Koronavirüs** salgını sürecinde, bir anda en popüler uygulamalardan biri haline gelen Zoom, güvenlik sorunlarından dolayı sıkça tartışma konusu olmuştu. Zoom ve **Giphy** tarafında henüz bu durum ile ilgili ek bir açıklama gelmedi.