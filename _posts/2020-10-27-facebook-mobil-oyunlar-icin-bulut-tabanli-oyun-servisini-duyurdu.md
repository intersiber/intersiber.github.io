---
id: 9405
title: 'Facebook Mobil Oyunlar İçin Bulut Tabanlı Oyun Servisini Duyurdu'
date: '2020-10-27T16:12:40+03:00'
author: 'Ahmet Can Bilici'
layout: post
guid: 'https://intersiber.com/?p=9405'
permalink: /facebook-mobil-oyunlar-icin-bulut-tabanli-oyun-servisini-duyurdu/
post_views_count:
    - '52'
image: images/facebook-mobil-oyunlar-icin-bulut-tabanli-oyun-servisini-duyurdu.png
categories:
    - Oyun
tags:
    - facebook
    - oyun
---

**Facebook**, teknoloji devleri Google, Amazon ve Microsoft’un sunduğu bulut tabanlı oyun platformlarına alternatif olarak, sadece mobil oyunlara odaklanan bir **oyun** **servisi** tanıttı.

Oyun sektörünün geleceği olarak ifade edilen bulut tabalı oyun servisleri pazarına adım atan son dev, **Facebook** oldu. Ancak Facebook, rakiplerinden farklı bir yol izleyecek.

Facebook’un **oyun** departmanının üst yöneticisi Jason Rubin, “Ücretsiz oynanacak oyunlar üzerinde çalışıyoruz. Başlangıç düzeyinde, gecikme toleransı olan oyunlar geliştiriyoruz” dedi ve “4K’da 60 fps oyun vaat etmiyoruz. Bu nedenle bize ayda sadece 6,99 dolar ödüyorsunuz” dedi ve Facebook’un, insanları donanım aksesuarları satın almaya ikna etmeye çalışmadığını söyledi.

Facebook’un bulut tabanlı oyun ekosistemine girmesinin nedeni, sunabileceği oyun türlerini çeşitlendirmesi. Şirket, on yıldan daha uzun bir süre önce, FarmVille gibi flash tabanlı oyunları kullanıcılara sunuyordu. Ancak HTML5 öncesi bu oyunlar, sınırlı bir deneyim sunuyordu.

## Bulut tabanlı modele geçilmesi, daha iddialı oyunlar sunacak

<figure class="wp-block-image size-large">![](images/facebook-gaming-mobil-icin-bulut-oyun-servisi.png)</figure>Rubin, Facebook’un bulut tabanlı platformun, çok daha gelişmiş oyunlar sunmayı planladığını aktardı. Bu adımla HTML5 oyunlar ortadan kalkmayacak, Facebook uygulaması içindeki yeni bulut tabanlı oyunlar yer alacak. Facebook’un, geçtiğimiz yıl İspanya merkezli PlayGiga’yı satın aldığı da unutulmamalı.

Rubin konuyla ilgili, “Platform, 300 milyon oyuncuya sevdikleri oyunları oynama imkanı sunacak.” dedi. Ücretsiz bulut oyunları içinde, Facebook’ta bugünden itibaren beta sürümü piyasya çıkacak oyunlar arasında üç boyutlu yarış oyunu Asphalt 9, rpg oyunu Mobile Legends: Adventure gibi seçenekler yer alacak.

Genel oyun deneyimi, klasik Facebook oyunlarından farklı olmayacak. Facebook’ta, beğendiğiniz bir oyunun üzerine tıklayarak, anında oynamaya başlayabilirsiniz. Mobil ve web arasında, oyundaki ilerlemeleriniz kaydedilecek. Örneğin Facebook web sitesinde Asphalt oynarken, ara verip mobile geçtiğinizde, kaldığınız yerden devam edebilirsiniz.

## iPhone’da yer almayacak

Facebook’un yeni oyun platformu ile ilgili bilinmesi gereken diğer bir önemli konu da, Apple iPhone için şu anda sunulmamış olması. Platform, sadece web ve Android kullanıcılarına sunulacak.

App Store’da Facebook’un oyun platformunun yer almamasının nedeni, App Store kurallarını ihlal etmesi. Bu nedenle platform, iOS kullanıcıları için en azından bir süre erişilemeyecek.