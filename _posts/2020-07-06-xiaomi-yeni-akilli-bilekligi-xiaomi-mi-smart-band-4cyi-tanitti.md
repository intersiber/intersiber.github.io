---
id: 8937
title: 'Xiaomi Yeni Akıllı Bilekliği Xiaomi Mi Smart Band 4C‘yi Tanıttı'
date: '2020-07-06T17:19:00+03:00'
author: 'Beyza Bayrakdar'
layout: post
guid: 'https://intersiber.com/?p=8937'
permalink: /xiaomi-yeni-akilli-bilekligi-xiaomi-mi-smart-band-4cyi-tanitti/
post_views_count:
    - '72'
image: images/86C64CFC-14A5-4181-9C74-1543B3D9C205-e1594044916862.png
categories:
    - 'Giyilebilir Teknoloji'
tags:
    - xiaomi
    - 'xiaomi mi band'
    - 'xiaomi mi smart band 4c'
---

**Xiaomi**, Mi Band serisi tasarımından daha farklı yeni akıllı bilekliği **Xiaomi Mi Smart Band 4C**‘yi tanıttı. Köşeli tasarımı 1.08 inçlik TFT renkli ekranıyla **Xiaomi Mi Smart Band 4C** oldukça uygun fiyatlı olarak piyasaya sürülecek.

**130 mAh** pil ile donatılan cihaz şarj için ayrı bir aygıta gerek duymaksızın içerisine monte edilen **USB** portundan şarj edilebilecek. **2** saatte tam şarj seviyesine ulaşabilen bileklik kullanıcılarına tam şarj ile **14** güne yakın pil ömrü sunacak.

<figure class="wp-block-image size-large">![](images/9F8C6157-22EE-46CD-8091-C81B639ED0AA.jpeg)</figure>**Uyku takibinin** yanında açık hava koşusu, egzersiz, bisiklet sürme, hızlı yürüyüş ve koşu bandı gibi beş spor dalında **aktivite takibi** yapabilen **Xiaomi Mi Smart Band 4C** hareketsiz kalınan durumlarda kullanıcıyı uyarıyor. Farklı arayüz seçenekleriyle ekranında telefon bildirimlerini gösteren bileklik bünyesinde **optik nabız sensörü** de bulunduruyor. Ayrıca bileklik **NFC** desteği de sunuyor.

**13** gram ağırlığında, **5ATM**’ye kadar su geçirmez özelliğe sahip olan **Xiaomi Mi Smart Band 4C** ilk olarak Malezya’da satışa sunulacak. Türkiye’de de satılması beklenen bilekliğin fiyatı ise yaklaşık olarak **21 Euro** olacak.