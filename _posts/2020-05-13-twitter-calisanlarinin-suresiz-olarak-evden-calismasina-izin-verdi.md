---
id: 6819
title: 'Twitter, Çalışanlarının Süresiz Olarak Evden Çalışmasına İzin Verdi'
date: '2020-05-13T12:00:36+03:00'
author: 'Ahmet Can Bilici'
layout: post
guid: 'https://intersiber.com/?p=6819'
permalink: /twitter-calisanlarinin-suresiz-olarak-evden-calismasina-izin-verdi/
post_views_count:
    - '36'
image: images/twitter-calisanlarinin-suresiz-olarak-evden-calismasina-izin-verdi.png
categories:
    - 'Sosyal Medya'
tags:
    - koronavirüs
---

**Twitter** CEO’su **Jack** **Dorsey**, çalışanlara gönderdiği e-postada, **koronavirüs** salgını sürecinde kısıtlamalar kalktıktan sonra dahi, süresiz olarak evden çalışmaya izin verileceğini aktardı.

Dorsey, buna ek olarak Twitter ofislerinin Eylül ayına kadar açılmayacağını da ekledi. **Twitter**, Mart ayında çalışanlarına evden çalışmaya başlamalarını söylemişti. Ancak şirkette, sunucu bakımı gibi kritik görevlerde yer alan çalışanlar, ofisteki çalışmalarını sürdürüyor.

Bir Twitter sözcüsü, konuyla ilgili yaptığı açıklamada şirketin bu kararının, çalışanlarını destekleme konusundaki misyona uygun olduğunu söyledi ve “son birkaç ay, bu işi yapabileceğimizi kanıtladı” yorumunu yaptı.

<figure class="wp-block-image size-large">![](images/twitter-ofislerinde-koronavirus-duzenlemesi.png)</figure>Sözcü, “Çalışanlarımız ofislerimizi ne zaman dönerse, ofisleri o zaman açılacak” dedi ve “Ofisi açmaya karar verdiğimizde, daha önce olduğu gibi sert bir dönüş olmayacak. Dikkatli, kademeli bir dönüş olacak” sözlerini ekledi.

Twitter’ın, 2020’nin geri kalanında da iş seyahatlerini askıya almayı sürdüreceği belirtilirken, yılın geri kalanında herhangi bir etkinlik düzenlenmeyeceği aktarıldı. 2021 yılındaki program ise değerlendiriliyor.

Diğer büyük **teknoloji** **şirketleri** de, evden çalışmaya yönelik planlarını paylaştı ancak diğer şirketlerin planları, Twitter kadar cüretkar değil. **Google**, **Microsoft**, **Facebook** ve **Amazon**, çalışanlarına ofisleri açılsa bile sonbaharda da evden çalışabileceklerini söylemişti.

**Dorsey**, şirketin merkezinin yer aldığı San Francisco dışında yaşayan çalışanlarla, dağıtılmış bir işgücünü teşvik etmeyi planladığını dile getirerek, “San Francisco’ya bağımlı olmayan bir şirket kurmamız gerektiğini düşünüyorum” yorumunu yapmıştı.