---
id: 10146
title: 'Türkiye’de Üçüncü Çeyreğin Lideri Olmuştu: Xiaomi’nin Piyasa Değeri 100 Milyar Doları Aştı'
date: '2020-12-24T14:00:19+03:00'
author: 'Ahmet Can Bilici'
layout: post
guid: 'https://intersiber.com/?p=10146'
permalink: /turkiyede-ucuncu-ceyregin-lideri-olmustu-xiaominin-piyasa-degeri-100-milyar-dolari-asti/
post_views_count:
    - '14'
image: images/turkiye-de-ucuncu-ceyregin-lideri-olmustu-xiaomi-piyasa-degeri-100-milyar-dolari-asti.jpeg
categories:
    - Genel
tags:
    - xiaomi
---

Çinli teknoloji devi Xiaomi, hem akıllı telefon hem de giyilebilir teknoloji ürünlerinde son yıllarda ses getirmeyi başardı. Firmanın artan satış grafiği ile birlikte, piyasa değeri ilk kez 100 milyar dolar seviyesinin üstüne çıktı.

Akıllı telefon pazarında, 2020 yılının 3. çeyreğinde Türkiye’de en çok telefon satan marka olmayı başaran Xiaomi hisselerinde yaşanan sert artışla birlikte, şirketin piyasa değeri 100 milyar doları geçti.

## Xiaomi hisseleri yüzde 9’un üzerinde arttı

<figure class="wp-block-image size-large">![](images/xiaomi-hisseleri-rekor-kirdi.png)</figure>2018 yılında koyduğu 100 milyar dolar piyasa değerini 2020’de gerçekleştirmeyi başaran Çinli teknoloji devinin Hong Kong borsasında işlem gören hisseleri yüzde 9,1 oranında yükselerek rekor kırdı. Şirketin değeri gün sonunda 103 milyar dolara ulaştı.

## 3. çeyreğin en çok satış yapan markası

Akıllı telefon pazarından veriler paylaşan Canalys verilerine göre Xiaomi, 2020’nin Temmuz, Ağustos ve Eylül aylarını kapsayan 3. çeyreğinde dünyanın en büyük üçüncü akıllı telefon üreticisi, Türkiye’ninse birincisi olan Xiaomi, Ağustos ayından beri ciddi bir büyüme ivmesi gösteriyor.