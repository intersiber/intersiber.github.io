---
id: 1622
title: 'Galaxy S20, Galaxy S20+ ve Galaxy S20 Ultra Tanıtıldı: İşte Detaylı Teknik Özellikleri'
date: '2020-02-12T15:12:21+03:00'
author: intersiber
layout: post
guid: 'https://intersiber.com/?p=1622'
permalink: /galaxy-s20-galaxy-s20-plus-ve-galaxy-s20-ultra-tanitildi-detayli-teknik-ozellikleri/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '137'
image: /wp-content/uploads/2020/02/samsung-galaxy-s20-ultra-detayli-teknik-ozellikleri-fiyati-performansi.png
categories:
    - Mobil
tags:
    - s20
    - 's20 ekran özellikleri'
    - 's20 işlemci özellikleri'
    - 's20 kamera özellikleri'
    - 's20 teknik özellikleri'
    - 's20 ultra'
---

Samsung gerçekleştirdiği UNPACKED 2020 etkinliğinde yeni amiral gemisi S20 serisi telefon modellerini tanıttı. Yeni S20 serisi, **Galaxy S20**, **Galaxy S20+** ve **Galaxy S20 Ultra** modellerinden oluşuyor.

Samsung uzun zamandır beklenen S20 serisine ait Galaxy S20, Galaxy S20+ ve Galaxy S20 Ultra modellerini tanıttı. Güçlü özellikleriyle ön plana çıkan S20 serisi mobil teknolojinin gittiği yönü çizebilecek özelliklere sahip. **Samsung S20** serisine ait üç telefon da **5G** bağlantı desteği ile geliyor. Yüksek yenileme hızına sahip ekran, geniş video yetenekleri ile S20 serisi beklentileri karşılamış gibi görünüyor.

<figure class="wp-block-image size-large">![](https://intersiber.com/wp-content/uploads/2020/02/samsung-s20-serisi-teknik-ozellikleri-fiyati.jpg)</figure>## S20 Serisi Ekran Özellikleri

Yeni S20 serisi **6.2 inç**, **6.7 inç** ve **6.9 inç** boyutundaki **Quad HD+** ekranlara sahip. **120 Hz**‘lik yenileme hızına sahip ekranlar **Dinamik AMOLED** ve HDR10+ desteğine sahip.

S20, S20+ ve S20 Ultra modelleri sırasıyla 563 ppi, 525 ppi ve 511 ppi piksel yoğunluğuna sahip. S20 serisinin her üç modeli de ekran içi parmak izi tarama sensörüne sahip.

<figure class="wp-block-image size-large">![](https://intersiber.com/wp-content/uploads/2020/02/samsung-galaxy-s20-serisi-telefon-modelleri-teknik-ozellikkleri-1600x900.jpg)</figure>## S20 Serisi Kamera Özellikleri

Her üç modelinde de kamera beklentilerini karşılayan Samsung S20 Ultra modeliyle diğer iki modelinden bir adım öne geçiyor.

S20 ve S20+ modelinde; 12 megapiksellik geniş açı, 64 megapiksellik telefoto, 12 megapiksellik ultra geniş açılı kamera bulunuyor. Ön kamera olarak ise 10 megapiksellik bir kameraya sahip.

S20 Ultra modelinde ise; **108 megapiksellik** geniş açılı kamera, 48 megapiksellik telefoto ve 12 megapiksellik ultra geniş açılı kamera bulunuyor. Bu noktada S20 Ultra modeli diğer iki modelden öne çıkıyor. S20 Ultra diğer iki modelin aksine ToF sensörüne de sahip. Yine S20 Ultra modelinde diğer iki modelin aksine 40 megapiksellik ön kamera bulunuyor.

S20 serisinin üç modeli de **8K** çözünürlüğünde video kayıt yeteneğine sahip. Ancak S20 Ultra **30 Fps** kayıt yapabilirken diğer iki model **25 Fps** kayıt yapabiliyor.

S20 Ultra diğer iki modelin aksine adından çok fazla söz ettirecek bir yakınlaştırma sağlıyor. S20 Ultra **10X optik zoom** ve **100X dijital zoom** yapabiliyor. S20 ve S20+ modelleri ise **3X optik zoom** ve **30X dijital zoom** yapabiliyor.

<figure class="wp-block-image size-large">![](https://intersiber.com/wp-content/uploads/2020/02/samsung-s20-ultra-teknik-ozellikleri-fiyati.jpg)</figure>## S20 Serisi Pil Özellikleri 

Samsung Galaxy S20 serisinde, S20 Ultra modeli pil özellikleriyle de diğer iki modelden ayrılıyor. S20 modelinde 4.000 mAH kapasiteli bir pil ve S20+ modelinde 4.5000 mAH kapasitesinde bir pil bulunurken S20 Ultra modelinde **5.000 mAH** kapasitesinde bir pil bulunuyor.

## S20 Serisi İşlemci, RAM ve Depolama Özellikleri

S20 serisinin arkasında 7nm’lik üretim sürecinden geçen **Exynos 990** yonga seti bulunuyor. S20 serisinin üç modeli de 64 bitlik **8 çekirdekli** Exynos 990 yonga setine sahip.

S20 ve S20+ modeli 12 GB RAM ile gelirken, S20 Ultra modeli **16 GB RAM**‘e sahip.

Depolama konusunda ise S20+ ve S20 Ultra modelleri S20 modelinden farklılaşıyor. Yeni S20 serisinde, S20+ ve S20 Ultra modeli 128 GB ve **512 GB** depolama seçenekleri ile gelecek ancak S20 modeli yalnızca **128 GB**‘lık bir depolama ile gelecek.

<figure class="wp-block-image size-large">![](https://intersiber.com/wp-content/uploads/2020/02/samsung-galaxy-s20-serisi-ozellikleri-detayli-teknik-ozellikleri.jpg)</figure>## Samsung S20 Ultra Teknik Özellikleri

- 64 Bit 8 Çekirdekli Exynos 990 yonga seti
- Dörtlü arka kamera
    - 108 Megapiksel geniş açı
    - 48 Megapiksel telefoto
    - 12 Megapiksel ultra geniş açı
    - ToF sensör
- 40 Megapiksel ön kamera
- 8K video kayıt
- 10X optik, 100X dijital zoom
- 6.9 inç Quad HD+ Dinamik AMOLED ekran
- 16 GB RAM
- 128 GB ve 512 GB dahili depolama
- 1 TB’a kadar genişletilebilir depolama
- 5.000 mAH pil
- 220 g ağırlık

## Samsung S20+ Teknik Özellikleri

- 64 Bit 8 Çekirdekli Exynos 990 yonga seti
- Dörtlü arka kamera
    - 12 Megapiksel geniş açı
    - 64 Megapiksel telefoto
    - 12 Megapiksel ultra geniş açı
    - ToF sensör
- 10 Megapiksel ön kamera
- 8K video kayıt
- 3X optik, 30X dijital zoom
- 6.7 inç Quad HD+ Dinamik AMOLED ekran
- 12 GB RAM
- 128 GB ve 512 GB dahili depolama
- 1 TB’a kadar genişletilebilir depolama
- 4.500 mAH pil
- 186 g ağırlık

## Samsung S20 Teknik Özellikleri

- 64 Bit 8 Çekirdekli Exynos 990 yonga seti
- Üçlü arka kamera
    - 12 Megapiksel geniş açı
    - 64 Megapiksel telefoto
    - 12 Megapiksel ultra geniş açı
- 10 Megapiksel ön kamera
- 8K video kayıt
- 3X optik, 30X dijital zoom
- 6.2 inç Quad HD+ Dinamik AMOLED ekran
- 12 GB RAM
- 128 GB dahili depolama
- 1 TB’a kadar genişletilebilir depolama
- 4.000 mAH pil
- 163 g ağırlık