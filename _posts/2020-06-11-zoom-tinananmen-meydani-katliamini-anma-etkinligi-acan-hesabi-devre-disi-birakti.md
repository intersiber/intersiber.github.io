---
id: 8352
title: 'Zoom, Tinananmen Meydanı Katliamını Anma Etkinliği Açan Hesabı Devre Dışı Bıraktı'
date: '2020-06-11T15:59:00+03:00'
author: 'Ahmet Can Bilici'
layout: post
guid: 'https://intersiber.com/?p=8352'
permalink: /zoom-tinananmen-meydani-katliamini-anma-etkinligi-acan-hesabi-devre-disi-birakti/
post_views_count:
    - '30'
image: /wp-content/uploads/2020/06/zoom-tiananmen-meydani-katliamini-anma-etkinligi-acan-hesabi-devre-disi-birakti.jpeg
categories:
    - Genel
tags:
    - abd
    - çin
    - zoom
---

Koronavirüs salgını sonrasında kullanıcı sayısında çok ciddi bir artış yaşayan video konferans uygulaması **Zoom**, ilginç bir haberle gündemde. Zoom’un, ABD merkezli bir hesabı, ikonik hale gelmiş ‘**Tiananmen** **Meydanı** protestocusu’nu anma etkinliği yaptığı için kapattı.

**ABD** merkezli bir **aktivist** grup, 31 Mayıs’ta, Çin **Tiananmen** Meydanı’nda, tanklara karşı duran protestocuyu 31. yıl dönümünde andı. Tiananmen Meydanı protestolarına katılan eski öğrenci liderlerinden Zhou Fengsuo yaklaşık 250 kişilik bir etkinliğe ev sahipliği yaptı. Protestolar sırasında öldürülen öğrencilerin anneleri de etkinlikte söz aldı. Ancak 7 Haziran’da Zhou’nun hesabı kapatıldı.

## ‘Yerel yasalara uymak için devre dışı bırakıldı’

Zoom sözcüsü, yaptığı açıklamada hesabın ‘yerel yasalara uymak’ için devre dışı bırakıldığını söyledi. Sözcü açıkça ifade etmese de, bunun nedeninin Çin’den toplantıya katılan kullanıcıların, Çin’in yetki alanına girmesi olduğu düşünülüyor.

<figure class="wp-block-image size-large">![](https://intersiber.com/wp-content/uploads/2020/06/zoom-cin-ile-iliskili-bir-sirket-mi.jpg)<figcaption>Zoom’un Çin’le olan ilişkisini eleştiren bir illüstrasyon</figcaption></figure>Sözcü, “Her küresel şirket gibi, faaliyet gösterdiğimiz ülkelerde geçerli yasalar uymalıyız. Farklı ülkelerde bir toplantı yapıldığında bu ülkelerdeki katılımcıların kendi yerel yasalarına uymaları gerekir. Eylemleri sınırlamayı hedefliyoruz.” şeklinde sözlerini sürdürdü.

## Hesap yeniden etkinleştirildi

Zhou’nun hesabı sonrasında yeniden etkinleştirildi. Ancak bir ABD şirketi olan Zoom’un eyleminden ötürü öfke duyduğunu söyleyen Zhou, “Dünya çapında bir toplantı yazılımı olan **Zoom’un**, **koronavirüs** salgını döneminde Tiananmen Katliamı’nı hatırlayıp yasaksız şekilde sunmasının şart olduğunu” söyledi.

Zoom her ne kadar **Kaliforniya** merkezli bir şirket olsa da, Çin’le ilişkili olduğu iddiaları zaman zaman gündeme geliyor. Nisan ayında **Zoom’un** görüntülü aramaları Çin’deki sunucular üzerinden yönlendirdiği ortaya çıkmıştı.

**Çin**, demokrasi yanlısı hareketin önemli kilometre taşlarından olan **Tiananmen** **Meydanı** katliamı konusunda sıkı sansür yasaları uyguluyor. Zoom’un hesabı devre dışı bırakma kararı da, Çin’in bu uygulamalarının bir uzantısı olarak değerlendiriliyor.