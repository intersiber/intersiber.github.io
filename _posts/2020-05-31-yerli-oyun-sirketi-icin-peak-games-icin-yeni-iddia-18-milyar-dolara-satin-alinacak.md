---
id: 7850
title: 'Yerli Oyun Şirketi İçin Peak Games İçin Yeni İddia: 1,8 Milyar Dolara Satın Alınacak'
date: '2020-05-31T18:00:32+03:00'
author: 'Ahmet Can Bilici'
layout: post
guid: 'https://intersiber.com/?p=7850'
permalink: /yerli-oyun-sirketi-icin-peak-games-icin-yeni-iddia-18-milyar-dolara-satin-alinacak/
post_views_count:
    - '93'
image: /wp-content/uploads/2020/05/yerli-oyun-sirketi-peak-games-icin-yeni-iddia-1-8-milyar-dolara-satilacak.jpg
categories:
    - Girişim
    - Oyun
tags:
    - peak
    - 'peak games'
    - trendyol
    - zynga
---

Geçtiğimiz günlerde, ABD’li oyun devi Zynga tarafından satın alınacağı iddiasıyla gündeme gelen yerli oyun şirketi **Peak** **Games** için yeni bir iddia ortaya atıldı. Webrazzi’nin gündeme getirdiği iddiaya göre, Peak Games’in satış rakamı 1,8 milyar dolar olabilir.

## Geriye sadece bir imza kaldı

<figure class="wp-block-image size-large">![](https://intersiber.com/wp-content/uploads/2020/05/zynga-peak-games-i-satin-alacak-1600x1068.jpg)</figure>Webrazzi kurucusu Arda Kutsal, Peak Games’in Zynga tarafından satın alınacağı iddiasını detaylandırdı. Geçtiğimiz günlerde şirket, bazı teknoloji sitelerinde 1 milyar dolar karşılığında satılacak iddiası ile gündeme gelmişti.

Geçtiğimiz yıllarda **Peak** imzası taşıyan bazı oyunları 100 milyon doların üzerinde bedelle satın alan Zynga, Türk oyun ekosistemine hakim bir şirket. 2 yıl önce **Gram** **Games’i** 250 milyon dolara satın alan **Zynga’nın**, Peak Games ile olan anlaşmasında iddiaya göre geriye sadece bir imza kaldı.

## En yüksek fiyatla satılan Türk girişimi Trendyol

**Peak** **Games’in** satış iddiasında konuşulan rakamlar, ciddi önem taşıyor. Bunun nedeni şu ana kadar Türkiye’de hiçbir girişim 1 milyar doların üzerinde bedelle satılmadı. 1 milyar dolar üzeri değerlemeye sahip girişimler, unicorn olarak adlandırılıyor. Eğer Peak satışı gerçekleşirse, girişim ilk Türk unicorn olacak.

Türkiye’de şu ana kadar en yüksek fiyatla satın alınan girişim, Alibaba tarafından 728 milyon dolara satın alınan **Trendyol** oldu.

## Peak’in kurucusu ve CEO’su Sidar Şahin tarihe geçebilir

Satın alım gerçekleşirse, Peak’in kurucusu ve **CEO’su** olan **Sidar** **Şahin**, Türk internet tarihine geçebilir. Peak ortaklık yapısında, yüzde 21,3 hissesi bulunan Şahin, eğer bu satın alım gerçekleşirse 384 milyon dolar kazanmış olacak.

Webrazzi’nin [haberine](https://webrazzi.com/2020/05/30/peak-zynga-satis/) göre, diğer ortaklar arasında Evren Uçak, Demet Suzan Mutlu Üçok’un yanı sıra, Hummingbird Ventures ve Endeavor Catalyst de yer alıyor.