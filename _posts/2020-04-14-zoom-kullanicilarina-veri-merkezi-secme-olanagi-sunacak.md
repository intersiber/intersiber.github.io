---
id: 5420
title: 'Zoom, Kullanıcılarına Veri Merkezi Seçme Olanağı Sunacak'
date: '2020-04-14T13:07:07+03:00'
author: 'Ahmet Can Bilici'
layout: post
guid: 'https://intersiber.com/?p=5420'
permalink: /zoom-kullanicilarina-veri-merkezi-secme-olanagi-sunacak/
post_views_count:
    - '9'
image: images/zoom-kullanicilarina-veri-merkezi-secme-olanagi-sunacak.png
categories:
    - Girişim
tags:
    - zoom
---

Koronavirüs salgınının ardından kullanıcı sayısındaki ciddi artışla gündeme gelen Zoom, bir süredir gizlilik ve güvenlik endişeleri nedeniyle eleştiri alıyordu. Özellikle, verilerin Çin’deki sunucularda şifrelenmesinin ortaya çıkmasından sonra birçok devlet kurumu ve şirket, çalışanlarına Zoom’u yasaklamıştı.

Zoom, bugün paylaştığı blog yayınında, ücretli kullanıcılarına veri merkezini seçme olanağını vereceğini duyurdu. Zoom, bu özelliği 18 Nisan’dan itibaren geçerli kılacak. Zoom’un verilerini Çin’deki veri merkezinde şifrelemesi, Toronto Üniversitesi’nin yayınladığı bir raporla ortaya çıkmıştı.

Zoom, ücretli müşterilerine belli bir veri merkezi bölgesini seçebileceklerini ya da belli bölgeden çıkabileceklerini duyurdu, ancak varsayılan bölgenin devre dışı bırakılamayacağını belirtti. Zoom’un veri merkezleri şu anda Avustralya, Kanada, Çin, Avrupa, Hindistan, Japonya, Latin Amerika ülkeleri ve ABD’de bulunuyor.

**Zoom**, ücretsiz planı tercih eden kullanıcıların varsayılan **veri** **merkezi** bölgesini değiştiremeceğini de paylaştı. Ancak, **Çin** dışındaki kullanıcıların verilerinin Çin üzerinden yönlendirilmeceğini de belirtti.

3 Nisan’da Toronto Üniversitesi Citizen Lab tarafından raporda, **Zoom’un** şifreleme algoritmasının **Çin**’deki sunucular tarafından üretilen anahtarları kullandığı aktarılmıştı. Bu durum, Çinli yetkililerin Zoom’dan bu şifreleme anahtarlarını isteyebileceği anlamına geliyordu.

## Zoom CEO’su Yuan itiraf etmişti

<figure class="wp-block-image size-large">![](images/zoom-ceo-su-yuan-dunyanin-en-zenginleri-listesinde.jpg)</figure>Zoom’un CEO’su Eric Yuan, koronavirüs salgını esnasında gitgide daha da artan sunucu kapasitesi ekleme telaşı ile, “her zamanki sistemimizi tam olarak uygulayamadık” itirafında bulunmuştu. Yuan, 1 Nisan’da yayınladığı blog yazısında Zoom’un gizlilik ve güvenlik konusundaki sorunları gidermek için 90 günlük bir özellik dondurma modeline geçeceğini söylemişti.

## Aktif kullanıcı sayısı 10 milyondan 200 milyona ulaştı

2019’un Aralık ayında günlük 10 milyon aktif kullanıcıya sahip olan Zoom, koronavirüs pandemisinin ardından evden çalışma modelinin ağırlık kazanmasıyla, geçtiğimiz ay 200 milyondan fazla aktif kullanıcıya ulaşmıştı.

Bu durum, şirketin borsada işlem gören hisselerinin de tarihi zirvesini görmesine neden oldu. Şirketin CEO’yu Yuan, 6,5 milyar dolarlık servetiyle dünyanın en zenginleri listesinde 245. sıraya kadar yükseldi.