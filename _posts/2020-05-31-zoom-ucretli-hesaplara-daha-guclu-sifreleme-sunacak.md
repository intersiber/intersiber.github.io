---
id: 7837
title: 'Zoom, Ücretli Hesaplara Daha Güçlü Şifreleme Sunacak'
date: '2020-05-31T11:24:43+03:00'
author: 'Ahmet Can Bilici'
layout: post
guid: 'https://intersiber.com/?p=7837'
permalink: /zoom-ucretli-hesaplara-daha-guclu-sifreleme-sunacak/
post_views_count:
    - '54'
image: /wp-content/uploads/2020/05/zoom-ucretli-hesaplara-daha-guclu-sifreleme-sunacak.jpg
categories:
    - Güvenlik
tags:
    - zoom
---

Reuters’a göre **Zoom**, ücretli hesaba sahip müşterilerine daha güçlü bir şifreleme sunacak. Zoom, kar amacı gütmeyen kurumlar gibi bazı müşterilerinin, daha güvenli şifrelemeye sahip aramalar kapsamına alınıp alınmayacağının belli olmadığını söyledi.

## Uçtan uca şifreleme çalışması sürüyor

<figure class="wp-block-image size-large">![](https://intersiber.com/wp-content/uploads/2020/05/zoom-sirket-binasi.jpg)</figure>Bir Zoom sözcüsü, geçen hafta, “**Zoom’un** uçtan uca şifrelemeye yaklaşımı büyük ölçüde devam eden bir çalışma. Hangi müşterilerin bu kapsamda yer alacağından ne zaman uygulamanın başlayacağı, taslak programımızda belli” dedi.

Şifreleme konusunda **Zoom’un** yeni stratejisi her ne kadar program ile netleştirilmiş olsa da, henüz belli olmayan noktalar çok. Video görüşmelerinde **uçtan** **uca** **şifreleme** ekleme konusunda, telefon hatlarından bağlanan kullanıcıların hariç tutulacağı, hatta Zoom’un kendi güvenlik ekiplerinin, müşterilerine gerçek zamanlı yardım etme aşamasında da çağrılara eklenmeyeceği aktarıldı.

## Popülerlik artınca, güvenlik eleştirileri de arttı

Video konferans platformu, koronavirüs salgınının ardından kullanıcı sayısını çok ciddi bir şekilde artırdı. Günlük 10 milyon aktif kullanıcısı, salgının ardından 360 milyonun üzerine çıkan Zoom, bununla birlikte siber zorbaların da hedefi oldu. Zoombombing başta olmak üzere birçok güvenlik sorunu, Zoom’u eleştirilerin hedefi haline getirdi.

Şifreleme ya da diğer güvenlik adımları ile ilgili durum ne olursa olsun gerçek şu ki, Zoom gerçek anlamda güvenli bir platform olmayı başaramadıkça, rakiplerine kullanıcı kaybetmeye devam edecek. Zira şirket, hackerların hedefinde olmayı [sürdürüyor](https://intersiber.com/zoom-hackerlarin-hedefinde-hesaplari-calmak-icin-sahte-toplanti-baglantisi-gonderiyorlar/).