---
id: 6547
title: 'Etsy Satışları, Ev Yapımı Maskelere Olan İlgiden Dolayı İki Katına Çıktı'
date: '2020-05-07T11:00:09+03:00'
author: 'Ahmet Can Bilici'
layout: post
guid: 'https://intersiber.com/?p=6547'
permalink: /etsy-satislari-ev-yapimi-maskelere-olan-ilgiden-dolayi-iki-katina-cikti/
post_views_count:
    - '70'
image: images/etsy-satislari-ev-yapimi-maskelere-olan-ilgiden-dolayi-iki-katina-cikti.png
categories:
    - Genel
tags:
    - koronavirüs
---

**Koronavirüs** salgını, ekonomiyi çok boyutlu bir şekilde etkiledi. Birçok ürüne ilgi, salgın öncesinde göre azalırken bazı ürünlerde ise, hiç görülmemiş bir ilgi söz konusu. Elbette ki hijyen ürünleri ilk sırada geliyor. El yapımı ürünlerin listelendiği bir pazar yeri olan **Etsy**, Nisan ayının başlarında ev yapımı maskeleri sunmaya başladı.

## Satışlar iki katına çıktı

Etsy’nin, **ev** **yapımı** **maskeleri** öne çıkarmasının ardından Nisan ayında yüz maskesi satışı, geçen aya göre iki katına çıktı. Platformda, Nisan ayı içinde 13 milyondan fazla maske satılırken, yaklaşık 133 milyon dolarlık bir satış gerçekleşti. **Etsy** verilerine göre maskeler, Nisan ayında sitenin en çok ilgi gören ikinci kategorisi oldu.

<figure class="wp-block-image size-large">![](images/etsy-ev-yapimi-koronavirus-maskesi-1600x900.jpg)</figure>**Etsy** **CEO’su** Josh Silverman, yatırımcılarla yaptığı tele konferansta, “Dünyadaki herkes sadece bir ürün istedi ve bu ürün son derece sınırlı bir şekilde tedarik edildi” yorumunu yaptı.

Hastalık Kontrol ve Önleme Merkezi’nin, ABD’deki herkese Nisan ayı başlarında yüz maskesi takmasını önermesi, şirketin satışlarını etkileyen önemli bir faktör oldu. Bu açıklamanın ardından, maske talebinde artışı gören **Etsy**, satışları artırmak için platformu yeniden şekillendirdi. Site arama motorunu, maske konusunda arayış içinde olanlara göre şekillendiren Etsy, üreticilere de yetersiz tedarik olan maskeler konusunda bilgilendirerek, üretim yapmaya çağırdı.

Maske, Etsy’nin Nisan ayında gelirini artırdığı tek alan değil. Maske dışındaki kalemler, Nisan ayında yüzde 79 daha fazla ilgi gördü.

Ortaya çıkan rakamlar, koronavirüs sürecinin talep konusunda ortaya koyduğu sert etki ile, şirketin büyümesine katkıda bulunduğunu gösteriyor. Etsy’nin, salgın sürecinde talep patlaması olan maske gibi ürünleri doğru bir şekilde kullanması, ikinci çeyrek gelirlerini doğrudan etkileyecek bir faktör olarak değerlendiriliyor.