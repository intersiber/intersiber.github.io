---
id: 7085
title: 'Zuckerberg ve Chan&#8217;in 800 Bin Dolarlık Bağışı Eleştirildi: Ortalama Bir ABD’li Aile İçin 13 Sentlik Bağış'
date: '2020-05-17T16:00:53+03:00'
author: 'Ahmet Can Bilici'
layout: post
guid: 'https://intersiber.com/?p=7085'
permalink: /zuckerberg-ve-chanin-800-bin-dolarlik-bagisi-elestirildi-ortalama-bir-abdli-aile-icin-13-sentlik-bagis/
post_views_count:
    - '57'
image: /wp-content/uploads/2020/05/zurkerberg-ve-chan-in-800-bin-dolarlik-bagisi-elestirildi-ortalama-bir-abd-li-aile-icin-13-sentlik-bagis.jpg
categories:
    - Genel
tags:
    - facebook
    - koronavirüs
    - 'mark zuckerberg'
---

**Facebook** **kurucusu** Mark **Zuckerberg** ve eşi **Priscilla** **Chan**, San Francisco’nun Bay Area bölgesinde, en sevdikleri 8 restorana toplamda **800 bin dolar bağışta** bulunmuştu. Bu bağış, koronavirüs salgını ile mücadele etmeye çalışan işletmelere destek adına olumlu tepkiler alırken, olaya farklı bir açıdan bakan birçok kişi ise bu durumu eleştirdi.

## ABD’deki gelir eşitsizliğinin önemli bir göstergesi

Yapılan bağışın ardından **Zuckerberg** ve **Chan**, milyarder bile aile olarak, servetlerine göre ne ölçüde bağış yaptıkları açısından da değerlendirildi. Ortaya çıkan sonuç, milyarder aileler ile ortalama Amerikalılar arasındaki ekonomik bölünmenin ve gelir adaletsizliğinin ne ölçüde olduğunu açıkça gösterdi.

## Ortalama ABD’li ailenin 13 sentlik bir bağış

<figure class="wp-block-image size-large">![](https://intersiber.com/wp-content/uploads/2020/05/mark-zuckerberg-ve-karisi-priscilla-chan.jpg)</figure>**Zuckerberg’in** net **serveti** 76 milyar doların üzerinde. Bu da, sekiz restoran için 100 bin dolarlık bağışın toplam servet içindeki oranının yüzde 0,00013’üne eşit olduğunu gösteriyor. Ortalama bir ABD’li ailenin serveti yaklaşık **97 bin dolar**. Bu da, Zuckerberg’in bağışının, ortalama ABD’li aile için bir restorana **13 sent bağışta** bulunması anlamına geliyor. Bay Area bölgesindeki sekiz restoran içinse, toplamda 1 dolar 2 sent bağış…

Bağışlar, her ne kadar oransal açıdan eleştirilse de, restoran sahiplerine salgın sırasında hayatta kalabilmeleri adına kira ve maaş giderleri konusunda önemli bir destek.

Amazon CEO’su **Jeff** **Bezos** ve Twitter CEO’su **Jack** **Dorsey** gibi milyarlerder de geçmişte, önemli bağışlarda bulundu. Bezos, geçmişte Avustralya’da vahşi yaşamın korunması adına 690 bin dolar bağışladıktan sonra eleştirilmişti. Çünkü bu bağış, Bezos’ın o dönemde beş dakikalık kazancından azdı…

Twitter kurucusu ve CEO’su **Dorsey** ise, bu konuda hem Bezos hem de Zuckerberg’e göre daha cömert. Kısa süre önce, servetinin yüzde 28’ine tekabül eden bir yardım yapacağını belirten Dorsey, koronavirüs yardım fonu kapsamında 1 milyar dolar bağışladığını açıklamıştı. Dorsey, yaptığı paylaşımda 87 milyon doları bağışladığını [aktardı](https://intersiber.com/1-milyar-dolar-bagis-sozu-vermisti-twitter-kurucusu-dorsey-87-milyon-dolari-simdiden-bagislamis/).

Zuckerberg ve Chan’den, konuyla ilgili bir yanıt gelmedi.