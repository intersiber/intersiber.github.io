---
id: 8580
title: 'Twitter, Trump’ın Paylaştığı Videoyu, Manipüle Edilmiş Medya Olarak İşaretleyerek Kaldırdı'
date: '2020-06-20T13:59:52+03:00'
author: 'Ahmet Can Bilici'
layout: post
guid: 'https://intersiber.com/?p=8580'
permalink: /twitter-trumpin-paylastigi-videoyu-manipule-edilmis-medya-olarak-isaretleyerek-kaldirdi/
post_views_count:
    - '57'
image: images/twitter-donald-trump-in-paylastigi-bir-videoyu-manipule-edilmis-medya-olarak-isaretledikten-sonra-kaldirdi.jpg
categories:
    - 'Sosyal Medya'
tags:
    - cnn
    - 'donald trump'
    - twitter
---

ABD Başkanı **Donald Trump**’ın, seçildiği günden bu yana sert eleştiriler yönelttiği CNN ile arasındaki gerginlik bitmiyor. Bunun yanında, Trump’ın Twitter ile olan gerginliği de son döneme damgasını vurdu. Trump’ın, Twitter’da CNN ile alay eden bir videoyu paylaşması ise, ortalığı tam anlamıyla karıştırdı.

CNN’den bir görüntü gibi görünen video, Trump tarafından paylaşıldıktan sonra Twitter’da, “manipüle edilmiş medya” olarak işaretlendi. Cuma günü ise, telif hakkı sahibinden gelen bir raporun ardından, Twitter içeriği tamamen kaldırdı.

<figure class="wp-block-image size-large">![](images/twitter-donald-trump-in-paylasimini-manipule-edilmis-medya-olarak-kaldirdi.png)</figure>Video, geçtiğimiz yıl viral olan bir video ve **Trump’ın** paylaştığı versiyonu, CNN’de yayınlanmış algısını yaratan bir tasarım içeriyor. Video, **CNN** için Trump’ın sık kullandığı “sahte haberler” kavramını öne çıkarıyor ve CNN ile alay ediyor.

## CNN’den açıklama: Sahte videoları tweetlemek yerine, gerçeklerle çalışmaya devam edeceğiz

**CNN**, **Trump’ın** paylaşımını kınamadığını belirterek, “Masum çocukları sömüren sahte videoları tweetlemek yerine, gerçeklerle çalışmaya devam edeceğiz. Sizi de aynısını yapmaya davet ediyoruz” dedi ve başkanı eleştirdi.

Videonun sahibi olan kullanıcı ise, **Trump’a** videoyu kullanma izni vermediğini söyledi.

**Twitter** ile **Trump** arasındaki sorunlar, son birkaç ayda sıkça gündeme geldi. **George** **Floyd’un** ölümünün ardından çıkan protestolarla ilgili, Trump’ın “yağma başladığında atış başlar” tweeti, şiddeti yüceltme etiketi ile kaldırılmıştı.