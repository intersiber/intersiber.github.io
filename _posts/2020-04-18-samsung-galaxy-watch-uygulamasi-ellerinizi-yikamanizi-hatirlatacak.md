---
id: 5624
title: 'Samsung Galaxy Watch Uygulaması Ellerinizi Yıkamanızı Hatırlatacak'
date: '2020-04-18T14:30:11+03:00'
author: 'Ahmet Can Bilici'
layout: post
guid: 'https://intersiber.com/?p=5624'
permalink: /samsung-galaxy-watch-uygulamasi-ellerinizi-yikamanizi-hatirlatacak/
post_views_count:
    - '13'
image: /wp-content/uploads/2020/04/samsung-galaxy-watch-uygulamasi-ellerinizi-yikamanizi-hatirlatacak.png
categories:
    - 'Giyilebilir Teknoloji'
---

El yıkama rutini, birkaç ay öncesinde kadar bu denli önemli değildi… Ancak işler değişti. Evimizden dışarı çıkıp, diğer insanlarla etkileşime girmeye bile korktuğumuz bu dönemde kişisel hijyen kuralları, koronavirüs salgınına karşı en etkili uygulamalardan biri.

Samsung UX ve giyilebilir teknoloji ekibinden bir grup tasarımcı, şirketin aktardığına göre **akıllı saat** kullanıcıları için “son 2 hafta boyunca gece gündüz çalışarak, sağlıklı kalmamıza yardımcı olan güvenli bir çözüm yolu” buldu.

## Hand Wash uygulaması ile tanışın

Bir Galaxy Watch uygulaması olan Hand Wash, kullanıcıların ellerini en az 20 saniye yıkamasını hatırlatmaya yarayan bir **akıllı saat uygulaması**. Hand Wash uygulaması, 25 saniyenin sonunda bir titreşim ile sürenin bittiğini ifade ediyor. Aradaki beş saniyelik darksa, sabun kullanmamız için geçen süre.

Uygulamanın diğer bir özelliği, son el yıkamanızdan bu yana geçen süreyi göstermesi. Normal zamanda kimsenin aklına dahi gelmeyecek bu özellikler, koronavirüs salgını ile boğuştuğumuz bu dönemde birçok kişi için kullanışlı olabilir.

Uygulamayı Galaxy Store’dan [indirebilirsiniz](https://galaxystore.samsung.com/geardetail/com.samsung.washcare?cid=in_paid_display_affiliate_cake_cefest_eshop_hhp_20200101_none).

## Dünya genelinde vaka sayısı 2,25 milyonu geçti

<figure class="wp-block-image size-large">![](https://intersiber.com/wp-content/uploads/2020/04/dunya-geneli-koronavirus-vaka-sayisi-2-25-milyonu-gecti.jpeg)</figure>2019’un Aralık ayında Çin’in Hubey eyaletinde bağlı Vuhan şehrinde ortaya çıkan yeni tip koronavirüs (kovid-19) salgını, 18 Nisan itibariyle 2,25 milyon kişiye bulaştı ve 155 bine yakın insanın hayatını kaybetmesine neden oldu.

Birçok şirket ve kurum, koronavirüsle mücadelede insanlara yardımcı olacak çeşitli uygulamalar ve projeler geliştirmeye çalışıyor. Bu kapsamda Sağlık Bakanlığı da, **Hayat Eve Sığar** isimli uygulamayı yayına aldı.