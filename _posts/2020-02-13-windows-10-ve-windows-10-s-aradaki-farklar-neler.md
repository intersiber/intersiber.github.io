---
id: 1691
title: 'Windows 10 ve Windows 10 S: Aradaki Farklar Neler?'
date: '2020-02-13T16:23:40+03:00'
author: intersiber
layout: post
guid: 'https://intersiber.com/?p=1691'
permalink: /windows-10-ve-windows-10-s-aradaki-farklar-neler/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '156'
image: /wp-content/uploads/2020/02/windows-10-s-nedir-ozellikleri.png
categories:
    - Windows
tags:
    - 'microsoft windows 10'
    - 'microsoft windows 10 s'
    - 'windows 10'
    - 'windows 10 s'
---

Microsoft’un en yeni işletim sistemleri **Windows 10** ve **Windows 10 S**, şirketin eski Windows sürümlerine desteği kesmesi ile birlikte bir hayli fazla konuşulur oldu. İşte iki işletim sistemi arasındaki bilmeniz gereken farklılıklar.

Son zamanlarda Microsoft Windows 10 işletim sistemi hakkında çok fazla şey yazılıp çizilmeye başlandı. Microsoft, büyük bir kullanım oranına sahip Windows 7 işletim sistemi serisine desteğini sonlandırdıktan sonra kullanıcılarını Windows 10’a yönlendirmeye başladı. Hali hazırda yaygın bir şekilde kullanılan Windows 7 için her ne kadar büyük şirketler ve hükümetler [Microsoft’a ek güncellemeler için ödeme](https://intersiber.com/almanya-windows-7-icin-senelik-800-000-euro-odeyecek/) yapmayı kabul etmiş olsalar da, şirket Windows 10 S ile okullar ve küçük işletmeleri hedefliyor.

<figure class="wp-block-image size-large">![](https://intersiber.com/wp-content/uploads/2020/02/windows-10-s-ozellikleri-farklar.jpg)</figure>Microsoft’un en son sürümü olan Windows 10, tek sürüm değil. Şirket Windows 10’un yanında ayrıca öğrenciler ve küçük işletmelere yönelik basitleştirilmiş bir sürüm olan Windows 10 S’i de sunuyor. Her iki işletim sistemi de aynı temele dayanmasına rağmen Windows 10 ve Windows 10 S işletim sistemleri arasında bazı önemli farklar var.

## Windows 10 Nedir?

Windows 10, Microsoft’un 2015 yılında piyasaya sürdüğü en son sürüm işletim sistemidir. Windows 10’un şirketin son işletim sürümü olması bekleniyor. Zira, Microsoft farklı işletim sürümleri yerine sürekli güncellemeler sağlayarak bir nevi hizmet modeliyle işletim sistemini sürdürecek. Microsoft kullanıcılarına, sistemlerini güncel tutabilmeleri amacıyla genellikle Mart ve Eylül aylarında olacak şekilde yılda iki kez büyük güncellemeler yayınlıyor. Windows 10’un şimdilik en son büyük güncellemesi Kasım 2019’da yapılmıştı.

Windows 10 şu anda; Microsoft’un dijital asistanı Cortana, Windows Defender Antivirüs, E-Posta uygulamaları, Windows Hello gibi birtakım yeni özellikler içeriyor.

Microsoft, kullanıcılarının Windows 10’da bildirilen hatalar sebebiyle geçiş yapmaktan çekinmelerine karşı Mayıs 2019 sürümünden başlayarak, güncellemelerinde ek testlerle birlikte kullanıcılarına daha fazla güncelleme ayarı yapmasına olanak sağladı. Şirket bu sayede Windows 10’a geçiş ve Windows 10 güncellemeleri için kullanıcılarını teşvik etmek istiyor.

## Windows 10 S Nedir?

Windows 10 S ise Microsoft’un 2017 yılında piyasaya sürdüğü Windows 10’un basitleştirilmiş bir hali olan işletim sistemidir. Windows 10 S ile yalnızca Windows uygulama mağazasından yazılım yüklemelerine izin veriliyor ve farklı tarayıcılara izin vermeyerek Microsoft Edge tarayıcısı kullanılmasını şart koşuyor. Microsoft bu yaklaşımıyla Windows 10 S’in kamu kurumları, okullar ve öğrencilere yönelik düşük maliyetli dizüstü bilgisayarlarda kullanımı artırmaya çalışıyor.

Microsoft Windows 10’un basitleştirilmiş bir versiyonu olan Windows 10 S ile, sınıflarda kullanılan Google Chromebook ve Apple iPad’lerle rekabet etmenin peşinde. Microsoft’a göre Windows 10 S çalıştıran bilgisayarların kurulum ve yönetim maliyetleri daha düşük. Şirket bu sayede Windows 10 S’in küçük işletmeler için faydalı olacağını düşünüyor.

Tamamiyle bir Windows 10 deneyimi elde etmek isteyen Windows 10 S kullanıcıları Windows 10’a yükseltme yapabilir ancak sonrasında Windows 10 S’e geri dönmenin biraz karmaşık olduğunu belirtmekte fayda var.