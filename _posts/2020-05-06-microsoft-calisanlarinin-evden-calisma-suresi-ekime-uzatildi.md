---
id: 6516
title: 'Microsoft Çalışanlarının Evden Çalışma Süresi Ekim’e Uzatıldı'
date: '2020-05-06T23:00:20+03:00'
author: 'Ahmet Can Bilici'
layout: post
guid: 'https://intersiber.com/?p=6516'
permalink: /microsoft-calisanlarinin-evden-calisma-suresi-ekime-uzatildi/
post_views_count:
    - '67'
image: /wp-content/uploads/2020/05/microsoft-calisanlarinin-evden-calisma-suresi-ekim-e-uzatildi.jpg
categories:
    - Genel
tags:
    - amazon
    - koronavirüs
    - microsoft
---

**Koronavirüs** pandemisi, birçok ülkede, birçok sektörde derin bir değişim yarattı. Bu değişimler içinde en çok ön plana çıkan, milyonlarca kişinin evden çalışması oldu. Özellikle teknoloji şirketleri, kritik departmanlar dışında tüm çalışanlarını “uzaktan çalışma” modeline geçirdi. İlk etapta Haziran ayına kadar süreceği ifade edilen evden çalışma dönemi, **Amazon** ve **Microsoft** tarafından yapılan açıklama ile Ekim ayına uzatıldı.

## Mayıs sonu biten evden çalışma izni Ekim’e uzadı

Teknoloji devi **Microsoft**, salgının merkezi konumundaki ABD’de, çalışanlarını korumak adına Mayıs ayının sonuna kadar evden çalışma izni verdiğini duyurmuştu. Şirketin merkezinin bulunduğu Washington eyaletinde evden çalışma kısıtlaması, bu ayın sonunda bitiyor. Kısıtlamaların sona ermesi ile birlikte, şirketlerin normalleşme yönünde adımlar atması bekleniyor. Ancak **Microsoft**, tahminlerin aksine evden çalışma sürecini uzatma kararı aldı.

Evden çalışma sürecini Eylül sonuna uzatan **Microsoft**, dünya çapındaki tüm ofis ve hizmet merkezlerini Mart ayında kapatmıştı. 145 bine yakın çalışanı bulunan Microsoft’un çalışanlarının büyük bir kısmı, ABD’de bulunuyor.

## Amazon da evden çalışmayı uzatma kararı almıştı

<figure class="wp-block-image size-large">![](https://intersiber.com/wp-content/uploads/2020/05/amazon-koronavirus-evden-calisma.jpg)</figure>E-ticaret devi Amazon da, geçtiğimiz hafta yaptığı duyuruda, çalışanlarına 2 Ekim tarihine kadar evden çalışma izni vermişti. Her ne kadar, kritik departmanlarda çalışanlar, özellikle de depo gibi alanlarda görev alan saha çalışanları bu kapsamda yer almasa da, Amazon’un aldığı bu kadar sektör için önemli. Microsoft, aradan geçen bir haftanın ardından Amazon’la aynı döneme kadar evden çalışma sürecini uzattı.

Bakalım teknolojinin diğer devleri, bu kararı takip edecek mi…