---
id: 9541
title: 'iPhone İçin 5 Harika Ana Ekran Widget Önerisi'
date: '2020-11-06T23:59:41+03:00'
author: 'Ahmet Can Bilici'
layout: post
guid: 'https://intersiber.com/?p=9541'
permalink: /iphone-icin-5-harika-ana-ekran-widget-onerisi/
post_views_count:
    - '81'
image: /wp-content/uploads/2020/11/iphone-icin-5-harika-ana-ekran-widget-onerisi.jpg
categories:
    - Apple
    - Mobil
tags:
    - 'ios 14'
    - iphone
    - widget
---

**iPhone**, iOS 14’le sunduğu ana ekran widget’ları ile dünyayı adeta kasıp kavurdu. **Ana** **ekran** **widget’ları** ile iPhone’unuzu özelleştirebilirsiniz. Ama nasıl olacak? En iyi widget’ların yer aldığı bir liste hazırladık…

## Widgetsmith

<figure class="wp-block-image size-large">![](https://intersiber.com/wp-content/uploads/2020/11/fotograflar-iphone-ana-ekran-widget-onerileri.jpg)</figure>iPhone’da widget kullanımı hoşunuza gitmeye başladıysa, muhtemelen yolunuz **Widgetsmith** uygulaması ile kesişecek. Bu uygulama, farklı widget türleri için özelleştirilebilir şablonlar içeren özel bir widget oluşturucudur. Kendi takviminizi, hatırlatıcınızı, saatinizi, fotoğrafınızı ya da hava durumu widget’ınızı oluşturabilirsiniz.

Widgetsmith yazı tipleri, renk ve yerleşimi değiştirmenize olanak tanır. Böylelikle ana ekranınızdaki widget’larla gerçekten kendinize ait bir alan yaratabilirsiniz.

## Sticky Widgets – Yapışkan Widget’lar

<figure class="wp-block-image size-large">![](https://intersiber.com/wp-content/uploads/2020/11/sticky-widgets-iphone-ana-ekran-widget-onerileri.jpg)</figure>Sticky Widgets uygulaması, küçük sarı ve pembe renkli post-it’leri, masanızdan alıp ana ekranınıza aktArıyor. Farklı boyutlarda widget ekleyebilir ve doğrudan giriş ekranından, post-it’lere metin ekleyebilirsiniz. Metni düzenlemek için dokunmanız yeterli.

Uygulama, klasik sarı bir erka plana ve keçeli kalem yazı tipine sahip. Bununla birlikte arka plan ve yazı tipi stilini değiştirmek için birçok seçenek var.

## Clear Spaces 

<figure class="wp-block-image size-large">![](https://intersiber.com/wp-content/uploads/2020/11/clear-spaces-iphone-ana-ekran-widget-onerileri.jpeg)</figure>Alanları/boşlukları temizleme anlamındaki Clear Spaces uygulamasıyla, iPhone’unuzda şeffaf arka plana sahip widget oluşturabilirsiniz.

Uygulama, iPhone duvar kağıdı ile aynı arka plana sahiptir. Dolayısı ile telefonunuzda ilginç ve şık bir yerleşim ortaya koyabilirsiniz.

## Hatırlatıcılar

<figure class="wp-block-image size-large">![](https://intersiber.com/wp-content/uploads/2020/11/hatirlatici-iphone-ana-ekran-widget-onerileri.jpg)</figure>iPhone için hatırlatıcılar uygulaması, birçoğumuzun kullandığı popüler bir uygulama. Görevleri kaydedebilir, arkadaşlarınızla paylaşabilirsiniz. Uygulamayı açmadan görevleri takip etmek istiyorsanız, uygulamanın widget’ını kullanabilirsiniz. Anımsatıcılar widget’ını ana ekrana eklemeniz yeterli olacaktır.

Çok fazla bilgi ya da madde söz konusuysa, anımsatıcı uygulaması yerine TickTick ya da Todoist uygulamalarını da kullanabilirsiniz. Alternatif olarak Widgetsmith uygulamasıyla da ana ekranda anımsatıcıları kullanabilirsiniz.

## Fotoğraflar

<figure class="wp-block-image size-large">![](https://intersiber.com/wp-content/uploads/2020/11/fotograflar-iphone-ana-ekran-widget-onerileri-1.jpg)</figure>Fotoğraflar widget’ı, kitaplığınızdan ve fotoğraflar uygulamasındaki “sizin için” bölümünden rastgele fotoğrafları ve gün içinde çektiğiniz fotoğrafları size gösterir. Duvar kağıdı olarak kullanmadan bir fotoğrafı görmek ve anıları yad etmek için, bu widget harika olabilir.