---
id: 6879
title: 'GM, Elektrikli Bisiklet Projesi Ariv’i Sonlandırma Kararı Aldı'
date: '2020-05-13T18:05:06+03:00'
author: 'Ahmet Can Bilici'
layout: post
guid: 'https://intersiber.com/?p=6879'
permalink: /gm-elektrikli-bisiklet-projesi-arivi-sonlandirma-karari-aldi/
post_views_count:
    - '97'
image: images/gm-elektrikli-bisiklet-projesi-ariv-i-sonlandirma-karari-aldi.png
categories:
    - Genel
tags:
    - ariv
    - 'elektrikli bisiklet'
    - gm
---

**General** **Motors**, ilk **elektrikli** **bisikleti** **Ariv** projesini iptal etti. Avrupa’da birkaç ülkede piyasaya sürülen elektrikli bisikletin üretiminin durdurulma kararı, koronavirüs salgını ile ilişkilendiriliyor.

Şirket, **COVID-19** salgını sürecinde e-bisiklet üretimini azaltma kararı aldığını ifade etti. **Ariv** müşterilerinin online sipariş verebilmesi adına açılmış web sitesi, şu anda GM’in ana sitesine yönlendiriliyor.

GM, iddialı bir elektrikli bisiklet üretmek adına hem pil, hem de güç bakımından gelişmiş bir ürün ortaya koymaya çalıştı. GM’den yapılan açıklamada, koronavirüs salgınının, GM’nin yürüttüğü işleri yeniden değerlendirmesi zorunluluğunu ortaya çıkardığı ifade edildi. GM yöneticilerinden Brian Tossan, “**Ariv**, **General** **Motors** için mikro mobilite hakkında önemli bilgiler edinilmesini sağladı ve bu bilgileri, gelecekteki yenilikçi projelere fayda sağlamak için kullanmayı planlıyoruz” ifadesini kullandı.

<figure class="wp-block-image size-large">![](images/gm-ariv-katlanabilir-elektrikli-bisiklet.png)</figure>Açıklanan son çeyrek raporu, **koronavirüs** salgınının GM’nin işlerini ciddi şekilde etkilediğini gösterdi. Şirket, krize rağmen çeyreği 294 milyon dolar kar elde ederek kapatsa da, bu yine de büyük bir kaybı ifade ediyor. Öte yandan şirketin Kuzey Amerika’daki fabrikalarının tamamı Mart ayının ortasından beri kapalı. Yapılan son açıklamada, üretime 18 Mayıs’ta devam edileceği aktarıldı.

Ariv, GM’in durdurduğu tek proje değil. Şirket, yakın zamanda 2016 yılında tanıttığı araç paylaşım hizmeti **Maven’i** de durdurmuştu.

Her ne kadar GM, elektrikli bisiklet üretimini sonlandırsa da, ABD ve Avrupa’da özellikler son kısıtlamaların ardından, e-bisiklet satışlarında bir artış yaşanıyor. Birçok **e-bisiklet** üreticisi, rekor düzeyde satışa ulaşıldığına ilişkin raporlar paylaştı.

**Otomotiv** sektöründe, GM dışında birçok büyük şirket bu alanda boy gösteriyor. **BMW** elektrikli bisiklet ve motosiklet üretirken, **Audi** elektrikli dağ bisikleti üretiyor. **Ford**, kısa bir süre önce e-scooter girişimi Spin’i satın aldı. **Jeep** ise, yüksek performansa sahip bir elektrikli dağ bisikletini tanıttı.