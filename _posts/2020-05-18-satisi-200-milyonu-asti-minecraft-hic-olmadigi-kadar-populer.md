---
id: 7129
title: 'Satışı 200 Milyonu Aştı: Minecraft Hiç Olmadığı Kadar Popüler'
date: '2020-05-18T18:00:57+03:00'
author: 'Ahmet Can Bilici'
layout: post
guid: 'https://intersiber.com/?p=7129'
permalink: /satisi-200-milyonu-asti-minecraft-hic-olmadigi-kadar-populer/
post_views_count:
    - '103'
image: images/satisi-200-milyonu-asti-minecraft-hic-olmadgi-kadar-populer.jpeg
categories:
    - Oyun
tags:
    - microsoft
    - minecraft
---

11 yıl önce piyasaya çıkmasına rağmen popülerliğini koruyan bir oyun olan Minecraft satışları resmi olarak **200 milyonu** aştı. Microsoft, **Mojang Studios**’un **Minecraft’ı** piyasaya sürmesinin ardından yıllar sonra, detaylı satış rakamlarını paylaştı.

## Koronavirüs Minecraft’ın popülerliğini artırdı

Dünya çapında milyonlarca insanı etkileyen koronavirüs salgını, oyun satışlarında ciddi bir artışın yaşanmasına neden oldu. Microsoft, salgın esnasında **Minecraft** için de ciddi bir ilgi artışının olduğunu aktardı. Geçtiğimiz ay Minecraft’ta yeni oyuncuların oranında yüzde 25 artış görülürken, çok oyunculu oturumlarda ise yüzde 40 artış yaşandı.

<figure class="wp-block-image size-large">![](images/minecraft-nasil-oynanir.jpg)</figure>**Minecraft** **satışları**, 100 milyon satış başarısını 2016 yılında geride bırakmıştı. Oyun, o dönemden beri satış anlamında herhangi bir yavaşlık göstermedi. Youtuberların ve nostaljik temalı oyunları seven kişilerin ilgisini çeken oyun, geçtiğimiz yıl **Youtube** görüntülenme istatistiklerinde de lider olmuştu.

**Microsoft**, altı yıl önce **2,5 milyar dolara** Minecraft’ın yapımcısı oyun stüdyosu Mojang’ı satın almıştı. Oyun o dönemlerde PC’lerin yanı sıra Xbox 360, PS3 ve diğer oyun platformlarında 50 milyondan fazla sattı. Microsoft’un satın alımının ardından oyunun ivmesi asla yavaşlamadı ve oyuncular Minecraft’tan yıllarca kopmadı.

Bloklar inşa ederek ortam oluşturulmasına izin veren bir oyun olan Minecraft, hayal gücünü geliştiren bir oyun konsepti sunuyor. Youtube’da milyonlarca kişi, Minecraft’ın nasıl oynanacağına ilişkin çeşitli bilgilerin ve ipuçlarının yer aldığı videoları izleyerek **Minecraft** topluluğunun bir parçası oluyor.