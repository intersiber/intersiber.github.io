---
id: 6040
title: 'Avustralya’nın COVIDSafe Takip Uygulaması Bir Milyondan Fazla İndirildi'
date: '2020-04-27T10:50:22+03:00'
author: 'Ahmet Can Bilici'
layout: post
guid: 'https://intersiber.com/?p=6040'
permalink: /avustralyanin-covidsafe-takip-uygulamasi-bir-milyondan-fazla-indirildi/
post_views_count:
    - '12'
image: /wp-content/uploads/2020/04/avustralya-nin-covidsafe-koronavirus-takip-uygulamasi-bir-milyondan-fazla-indirildi.png
categories:
    - Genel
tags:
    - koronavirüs
---

Koronavirüsle mücadele kapsamında birçok ülke, vatandaşlarını virüse karşı temas izleme uygulamaları ile takip ediyor. Bu ülkelerden biri olan Avustralya, başlattığı temas izleme mobil uygulamasının birkaç saat içinde bir milyondan fazla indirildiğini duyurdu.

**COVIDSafe** isimli uygulama, cihazlar birbirinden 5 metre uzaklık ya da daha yakında olduğunda, kullanıcılara koronavirüslü bir kişiyle 15 dakikadan daha uzun süre temasta olup olmadıklarını bildiriyor.

Avustralya’nın uygulaması, Singapur merkezli **TraceTogether** yazılımını esas alan bir mantığa sahip. Bluetooth sistemini kullanan uygulama, depolanmış kişi verilerini analiz ediyor. Hükümet, uygulamanın konum verilerini toplamadığını ve virüs bulaşmış bir kişinin, bilgilerini paylaşmayı kabul etmesi gerektiğini söylüyor.

<figure class="wp-block-image size-large">![](https://intersiber.com/wp-content/uploads/2020/04/avustralya-nin-covidsafe-koronavirus-takip-uygulamasi-bir-milyondan-fazla-indirildi-1.png)</figure>Hükümet ayrıca, uygulamada depolanan verilere yalnızca sağlık yetkililerinin erişebileceğini ve diğer yetkililerin erişiminin yasal olarak mümkün olmadığını belirtiyor.

## Apple ve Google da harekete geçmişti

**Koronavirüs** odaklı takip uygulamaları, bir süredir dünyanın gündeminde. Teknoloji devleri **Google** ve **Apple** da, ortak bir takip sistemi üzerinde çalıştıklarını duyurmuştu. Anonimleştirilmiş verilerin kullanılacağı sistemde, henüz adım atan bir ülke olmadı. Google ve Apple’ın, gizlilik anlamında sorumluluğu kabul etmeleri isteniyor.