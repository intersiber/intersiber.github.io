---
id: 8294
title: 'Xiaomi Açıkladı: Mi Band 5 Manyetik Şarj İle Geliyor'
date: '2020-06-09T16:25:40+03:00'
author: 'Ahmet Can Bilici'
layout: post
guid: 'https://intersiber.com/?p=8294'
permalink: /xiaomi-acikladi-mi-band-5-manyetik-sarj-ile-geliyor/
post_views_count:
    - '96'
image: images/xiaomi-acikladi-mi-band-5-manyetik-sarj-ile-geliyor.png
categories:
    - 'Giyilebilir Teknoloji'
tags:
    - xiaomi
    - 'Xiaomi Mi Band 5'
---

**Xiaomi**, akıllı telefonları ile olduğu kadar giyilebilir teknoloji ürünleriyle de kullanıcılarını heyecanlandırıyor. **Mi** **Band** 4 ile iyi bir başarı yakalayan Xiaomi, önümüzdeki günlerde **Mi Band 5**’i tanıtacak. Tanıtıma günler kala Xiaomi’den, yeni akıllı saatin 7 önemli özelliği açıklandı.

Şimdiye kadar **Xiaomi** **Mi Band** ile ilgili çeşitli özellikler sızdırıldı ve iddia olarak gündemde yer aldı. Ancak resmi kaynaktan paylaşılan bu bilgiler, Xiaomi Mi Band 5’i sabırsızlıkla bekleyenler için geliyor…

## Manyetik şarj cihazı

Xiaomi, bugün yaptığı paylaşımda Mi Band 5’in şarj teknolojisini anlatan bir GIF paylaştı. Önceki modeller, diğer akıllı saatlerde olduğu gibi bir şarj aparatının üzerine oturarak aktarılıyordu ancak Xiaomi, Mi Band 5’te manyetik bir şarj cihazı sunacak. Bu da, saatin kordondan çıkmasına gerek kalmadan şarj edilmesini kolaylaştırıyor.

<figure class="wp-block-image size-large">![](images/xiaomi-mi-band-ozellikleri.png)</figure>## Yeni sensörler

Xiaomi’nin yeni akıllı saati, manyetik şarj dışında gelişmiş yeni sensörlere de sahip olacak. Bu sensörler uyku ve solunum verilerini daha iyi ölçerken, stres verilerini de analiz edebilecek.

Mi Band serisinin yeni modelinde, 11 spor modu gelecek. Önceki model olan Mi Band 4’te 6 spor modu mevcuttu. Mi Band 5’te ek olarak kadın sağlığı modu da yer alacak.

Saatin ilginç bir özelliği de, akıllı telefon kamerasının kontrolünü sağlayacak olması. Mi Band 5 kullanıcıları, eşleştirdikleri akıllı telefonları ile telefon kamerasından fotoğraf çekebilecek.