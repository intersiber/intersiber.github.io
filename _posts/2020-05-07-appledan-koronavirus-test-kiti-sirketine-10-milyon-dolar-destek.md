---
id: 6566
title: 'Apple’dan Koronavirüs Test Kiti Şirketine 10 Milyon Dolar Destek'
date: '2020-05-07T23:00:46+03:00'
author: 'Ahmet Can Bilici'
layout: post
guid: 'https://intersiber.com/?p=6566'
permalink: /appledan-koronavirus-test-kiti-sirketine-10-milyon-dolar-destek/
post_views_count:
    - '31'
image: /wp-content/uploads/2020/05/apple-dan-koronavirus-test-kiti-sirketine-10-milyon-dolar-destek.png
categories:
    - Apple
tags:
    - koronavirüs
---

**Apple**, Çin’de ortaya çıkan ve kısa süre içerisinde dünya çapına yayılarak, 3,9 milyon insanın enjekte olduğu koronavirüs salgını ile ilgili önemli bir adım atıyor. Şirket, koronavirüs test kitleri üreten **COPAN** **Diagnostics’e**, **Gelişmiş** **Üretim** **Fonu** kapsamında 10 milyon dolar verdiğini açıkladı.

Apple’a göre sağlanan destek, **COPAN’ın** test üretim kitlerinin üretimini daha etkin bir şekilde artırmasına yardımcı olacak. COPAN’ın, kit üretimini günde birkaç binden, Temmuz içinde hafta bir milyon düzeyine çıkarma hedefi olduğu vurgulandı. **Apple**, ayrıca şirketin Kaliforniya’daki yeni tesisi için kaynağa ve yeni ekipman için finansman desteğine ihtiyacı olduğunu da söyledi.

Bir şirket sözcüsü, “**COPAN**, **koronavirüs** **test** **kitleri** için dünyanın en yenilikçi üreticilerinden biri ve onlarla ortak olmaktan gurur duyuyoru, böylece ülkemiz için bu kritik sorunu el alırken, daha iyi bir şekilde çalışabileceğiz” yorumunu yaptı.

## Apple’ın koronavirüsle mücadelesi

<figure class="wp-block-image size-large">![](https://intersiber.com/wp-content/uploads/2020/05/apple-destek-fonu.jpg)</figure>Küresel salgına karşı birçok küresel şirket, etkili çözüm önerileri geliştirmek için projeler üzerinde çalışıyor. Açıklanan yatırım, Apple’ın koronavirüs salgınına karşı tek hamlesi değil. Şirket, sağlık çalışanlarına maske tedariğinin yanı sıra, yüz kalkanı tasarlama ve benzeri hamleler için, tedarik zincirini kullanıyor. Bunun yanı sıra Hastalık Kontrol ve Önleme Merkezi için bir tarama uygulaması da, **Apple** tarafından geliştiriliyor. Apple, koronavirüse karşı bir temas takip sistemi geliştirmek adına Google ile de bir işbirliği yapıyor.

## 5 milyar dolarlık fon

COPAN’a verilen 10 milyon dolarlık destek dikkat çekse de, aslında Apple’ın Gelişmiş Üretim Fonu ilk etapta 1 milyar dolarlık bir fondu, ardından ise 5 milyar dolara çıkarıldı. **Apple**, **iPhone** üretiminde önemli bir yer tutan parçaların üretimini yapan firmaları da, bu destek kapsamında değerlendiriyor. Geçmişte fon kapsamında, iPhone’lardaki Gorilla Glass camları üreten Corning’e ve Face ID özelliği için kullanılan lazerleri geliştiren **Finisar**’ da, Apple tarafından toplamda 800 milyon doların üzerinde destek almıştı.