---
id: 2353
title: 'Cenevre Otomobil Fuarı Coronavirus Sebebiyle İptal Edildi'
date: '2020-02-29T08:04:00+03:00'
author: intersiber
layout: post
guid: 'https://intersiber.com/?p=2353'
permalink: /cenevre-otomobil-fuari-coronavirus-sebebiyle-iptal-edildi/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '31'
image: /wp-content/uploads/2020/02/cenevre-otomobil-fuari-coronavirus-sebebiyle-iptal-edildi-scaled.jpeg
categories:
    - Genel
tags:
    - 'cenevre otomobil fuarı'
    - coronavirus
    - isviçre
---

Coronavirus sebebiyle iptal edilen etkinliklere bir yenisi daha eklendi. Mobil Dünya Kongresi ve Facebook F8 Geliştirici Konferansının ardından **Cenevre Otomobil Fuarı** da iptal edildi.

Çin’in Wuhan kentinde başlayan ve tüm Dünya’da korkuya sebep olan **Coronavirus** salgını, etkinlikleri vurmaya devam ediyor. Birbiri ardına gelen iptal haberlerine bir yenisi daha eklendi. Dünya’nın en büyük otomobil fuarlarından biri olan Cenevre Otomobil Fuarı resmen iptal edildi.

Yapılan açıklamada katılımcıların sağlığının her şeyden önemli olduğu belirtildi. Ayrıca fuar için büyük yatırımlar yapan üreticilerin büyük bir kayıp yaşayacaklarına ve bu kararı anlayışla karşılayacaklarına olan inanca vurgu yapıldı.

<figure class="wp-block-image size-large">![](https://i1.wp.com/intersiber.com/wp-content/uploads/2020/02/cenevre-otomobil-fuari-coronavirus-sebebiyle-iptal-edildi-2.jpg?fit=640%2C419&ssl=1)</figure>## İsviçre’de coronavirus alarmı

İsviçre’de şu an için 15 kişiye coronavirus bulaşmış durumda. Ayrıca yaklaşık 100 kişi de karantina altında tutuluyor. **İsviçre** hükümeti 15 Mart’a kadar 1000’den fazla kişinin katılacağı toplantılara yasak getirmiş durumda.

Daha önce coronavirus salgını yüzünden iptal edilen etkinlikler sebebiyle, üreticiler online olarak tanıtımlarını gerçekleştirmeye başlamıştı. Cenevre Otomobil Fuarı için de benzer online tanıtımlar gerçekleştirilmesi bekleniyor.