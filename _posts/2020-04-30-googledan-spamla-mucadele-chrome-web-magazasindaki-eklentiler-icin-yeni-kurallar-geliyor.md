---
id: 6246
title: 'Google&#8217;dan Spamla Mücadele: Chrome Web Mağazası&#8217;ndaki Eklentiler İçin Yeni Kurallar Geliyor'
date: '2020-04-30T22:45:58+03:00'
author: 'Ahmet Can Bilici'
layout: post
guid: 'https://intersiber.com/?p=6246'
permalink: /googledan-spamla-mucadele-chrome-web-magazasindaki-eklentiler-icin-yeni-kurallar-geliyor/
post_views_count:
    - '46'
image: images/google-dan-spamla-mucadele-chrome-web-magazasinda-eklentiler-icin-yeni-kurallar-geliyor.jpeg
categories:
    - Genel
tags:
    - google
    - 'Google Chrome'
---

**Google Chrome Web Mağazası**, tarayıcı uzantıları alanında en geniş platform. İnternette işimize yarayan birçok özellik içeren tarayıcı eklentileri içinde, elbette ki kötü niyetli bir şekilde geliştirilmiş spam uzantılar da yer alıyor. Chrome uzantılarını kullanarak, insanları dolandırmayı amaçlayanlara karşı **Google**, **spam** ile mücadele adına ciddi önlemler aldı.

## 200 binden fazla uzantı var

On binlerce uzantının yer aldığı **Google Chrome** Web Mağazası’nda denetimi arttırmak için Google yeni birkaç kural getirmeye karar verdi. Google’ın Chrome uzantısı geliştiricilere getirdiği yeni düzenlemeler, 200 binin üzerindeki uzantılarda, 27 Ağustos’a kadar değişiklik yapma süresi içeriyor.

<figure class="wp-block-image size-large">![](images/google-chrome-eklenti-magazasi.png)</figure>## Chrome uzantılarında hangi özelliklere izin verilmeyecek?

- Geliştiriciler, aynı fonksiyona sahip birden fazla uzantı yayınlayamayacak
- Uzantılarda yanıltıcı açıklamalar, geliştirici adlar, başlıklar, simgeler, ekran görüntüleri ve tanıtım içerikleri olamayacak
- Geliştiriciler, daha iyi bir konum elde etmek için incelemeler ve yanlış indirmelerle insanları teşvik edemeyecek
- Spam, reklam, kimlik avı ve kullanıcı deneyimine zarar verebilecek içeriğe sahip eklentiler yayınlanamayacak

Şirket, popüler tarayıcısının eklenti mağazasında deneyimi daha iyi bir noktaya taşımak için yürürlüğe koyduğu kuralları, **Chrome** Geliştirici Program Politikası’nda özetledi. **Google’ın**, gelecek dönemde hangi konulara izin verip vermeyeceğine ilişkin bilgilerin yer aldığı “yeni spam politikası” ile ilgili merak edilenlere ilişkin bir SSS portalı da yer alıyor.