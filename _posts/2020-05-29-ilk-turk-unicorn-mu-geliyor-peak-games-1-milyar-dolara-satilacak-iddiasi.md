---
id: 7775
title: 'İlk Türk Unicorn mu Geliyor: Peak Games 1 Milyar Dolara Satılacak İddiası'
date: '2020-05-29T18:12:03+03:00'
author: 'Ahmet Can Bilici'
layout: post
guid: 'https://intersiber.com/?p=7775'
permalink: /ilk-turk-unicorn-mu-geliyor-peak-games-1-milyar-dolara-satilacak-iddiasi/
post_views_count:
    - '121'
image: images/ilk-turk-unicorn-mu-geliyor-peak-games-1-milyar-dolara-satilacak-iddiasi.jpg
categories:
    - Girişim
    - Oyun
tags:
    - 'peak games'
    - unicorn
    - zynga
---

Mobil oyun şirketi **Peak** **Games’in**, Türkiye dijital ekosisteminde rekor bir fiyatla satılacağı iddia edildi. Oyun sektörünün devlerinden Zynga’nın, Peak Games’i 1 milyar dolara satın alacağı aktarıldı.

## Şu ana kadar en yüksek fiyata satılan yerli girişim Trendyol

Yerli girişimler içinde bu zamana kadar, küresel oyuncular tarafından satın alınan birçok marka oldu. **Yemeksepeti**, **Gram** **Games** ve **Trendyol** bu girişimler arasında. Bu zamana kadar Türkiye’de en yüksek satış değerine ulaşan girişim ise, 728 milyon dolara Çinli dev Alibaba tarafından satın alınan Trendyol.

## Zynga 1 milyar dolara Peak Games’i alabilir

<figure class="wp-block-image size-large">![](images/peak-games-ofisi.jpg)</figure>Kulislerde konuşulan bir iddia, Türkiye’de rekor bir satışın söz konusu olabileceği yorumlarına neden oldu. ABD’li oyun devi **Zynga’nın**, Peak Games’i **1 milyar doların** üzerinde bir fiyatla alabileceği iddia edildi.

Sektörde, 1 milyar doların üzerinde değerlemesi olan şirketler için “unicorn” ifadesi kullanılıyor. Henüz Türkiye’de bir **unicorn** **girişim** olmadı. Dünyada, unicorn statüsünde yaklaşık 500 girişim yer alırken, ülkemizde böyle bir girişim yok. Peak Games’in Zynga tarafından satın alınma iddiası gerçekleşirse, bu bir ilk olacak.

## Peak Games, TV’ye verdiği ilginç reklamla gündeme gelmişti

İstanbul merkezli oyun şirketi, geçen yıl 41 televizyon kanalında eş zamanlı verdiği ilginç reklamla gündeme gelmişti. “Uyan, birlikte dünyayı değiştireceğiz. Ama önce tanışmalıyız” ifadeleri ile başlayan ve kanalın hacklendiği algısını yaratan reklam çok konuşulmuştu. Şirket, reklamla yarattığı farkındalık ile, insanları açık iş pozisyonlarına yönlendirmişti.

## Şirketin popüler oyunlarının aylık 40 milyon dolar cirosu var

Peak Games, **Toon** **Blast** ve **Toy** **Blast** oyunları ile aylık 40 milyon doların üzerinde ciro yapıyor. Şirketin kar oranı ise bilinmiyor. Zynga’nın doğrudan Peak Games’i satın alabileceği iddialarının yanı sıra, oyunların satışı da gündeme gelebilir.

**Zynga** daha önce, **Türk** **oyun** **şirketlerinden** **Gram** **Games’i** 250 milyon dolara satın almıştı. Kafa Topu oyunu ile bilinen **Masomo** da, 100 milyon doların üzerinde satış rakamı ile **Miniclip’e** satılmıştı. Bakalım Peak Games, ilk unicorn girişim olma başarısını gösterebilecek mi?