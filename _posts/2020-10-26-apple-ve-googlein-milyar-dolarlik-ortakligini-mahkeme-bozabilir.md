---
id: 9391
title: 'Apple ve Google’ın Milyar Dolarlık Ortaklığını Mahkeme Bozabilir'
date: '2020-10-26T10:00:49+03:00'
author: 'Ahmet Can Bilici'
layout: post
guid: 'https://intersiber.com/?p=9391'
permalink: /apple-ve-googlein-milyar-dolarlik-ortakligini-mahkeme-bozabilir/
post_views_count:
    - '24'
image: images/APPLE-ve-google-in-milyar-dolarlik-ortakligini-mahkeme-bozabilir.png
categories:
    - Apple
tags:
    - apple
    - google
---

Apple ve Google’ın, seneler önce yaptığı “iPhone’un standart arama motoru” anlaşması, mahkeme tarafından bitirilebilir. Peki Apple ve Google’ın anlaşması nedir, neleri kapsıyor?

Teknoloji dünyasının iki devi, Apple ve Google birçok farklı sektörde karşı karşıya geliyor. Ancak iki şirketin, çok fazla bilinmese de çok önemli bir anlaşması var. Anlaşma kapsamında Google, Mac bilgisayarların standart arama motoru olmak için, her yıl Apple’a ciddi bir para ödüyor. İki şirket, bu ortaklığı iPhone’larda da sürdürdü.

Google, bu anlaşma ile trafiğini artırırken, Apple’da çok ciddi gelir elde etme şansı yakaladı. Öyle ki, her yıl milyarlarca dolar para alan Apple’ın bu anlaşmadan kazancı, toplam geliri içinde önemli bir paya ulaştı.

## Google’a göre Apple, rakip arama motoru geliştirebilecek tek şirket

<figure class="wp-block-image size-large">![](images/apple-ve-google-anlasmasi-nedi.jpg)</figure>Google çalışanları, Apple’ın Google’a rakip bir arama motoru geliştirebilecek tek şirket olduğu yönünde inanca sahip. İnternet arama pazarının yüzde 92’sinden fazlasına hükmeden Google, bu anlaşma ile trafiğini artırırken, aynı zamanda da en büyük rakibine bir nevi rüşvet vermiş oluyor.

## ABD Adalet Bakanlığı anlaşmayı bozabilir

Her iki tarafı da memnun eden, internet tarihinin en büyük ortaklığı, ABD’de Google’a karşı açılan antitröst davası ile tehlikede. Savcılar, bu anlaşmayı Google’ın tekelini korumak için bir yasadışı teknik olarak nitelendiriyor.

Google ise iddialara karşı çıkıyor. Bu anlaşmanın, bir perakende satış mağazasında ön rafta yer almak isteyen markaların yaptığı ödeme ile benzer olduğunu vurguluyor.

## Ortaklık biterse Google kan kaybedecek

Adalet Bakanlığı, Google’ın arama trafiğinin yarısına yakınının Apple cihazlardan geldiğini belirtiyor. Bu durumda, ortaklık biterse Google için bir acil durum sinyali gelebilir.

Anlaşma kapsamında Apple, 2014’te 1 milyar dolardan fazla ödeme almıştı. Ödemelerin şu anda, 8 ile 12 milyar dolar arasında olacağı tahmin ediliyor. Bu rakam, Google’ın bu zamana kadar yaptığı en büyük ödeme. Apple’ın yıllık karının ise yüzde 14’ten fazlasını oluşturuyor. Google dışında Apple da, anlaşmanın bitmesinden pek hoşnut kalmayacak.