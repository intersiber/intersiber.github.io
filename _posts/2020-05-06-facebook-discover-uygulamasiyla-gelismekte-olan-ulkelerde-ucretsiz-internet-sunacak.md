---
id: 6508
title: 'Facebook, Discover Uygulamasıyla Gelişmekte Olan Ülkelerde Ücretsiz İnternet Sunacak'
date: '2020-05-06T21:00:15+03:00'
author: 'Ahmet Can Bilici'
layout: post
guid: 'https://intersiber.com/?p=6508'
permalink: /facebook-discover-uygulamasiyla-gelismekte-olan-ulkelerde-ucretsiz-internet-sunacak/
post_views_count:
    - '37'
image: images/facebook-discover-uygulmasiyla-gelismekte-olan-ulkelerde-ucretsiz-internet-sunacak.jpg
categories:
    - Genel
tags:
    - discover
    - peru
---

**Facebook**, gelişmekte olan ülkelerde internet erişimini genişletmek adına yeni bir uygulamayı test ediyor. **Discover** adlı uygulama, kullanıcılara birkaç farklı mobil çözüm ortağı üzerinden ücretsiz veri sunuyor. Facebook, konuyla ilgili ilk denemeyi Peru’da yaptı. Gelecekte ise bu ülkeler arasında Tayland, Filipinler ve Irak da yer alacak.

Kullanıcılar, **Discover** uygulaması ile mobil veri sağlayıcılardan ücretsiz veri alabilecek ve kullanım olanağının sunulduğu anlarda, bildirimle haberdar edilecek. Sadece düşük bant genişliğinde hizmet verecek olan Discover ile bir web sitesine metin yüklenebilecek. Ancak video, ses ve diğer yüksek veri içeren dosya tiplerinde yükleme yapılamayacak. Bu tarz veri kullanımı için, ek veri satın alınması gerekecek.

<figure class="wp-block-image size-large">![](images/facebook-discover-uygulamasi-nedir.jpg)</figure>**Discover** uygulamasının kullanılabilmesi için Facebook hesabının olması gerekmiyor. **Facebook**, uygulamanın şirketle bağlantılı olmadığını ve tarama geçmişi verilerinin alınmadığını belirtiyor. Reklam hedeflemeleri ya da etkinlikler için, kullanım verilerinin toplanmayacağı açıklandı.

**Discover**, **Facebook’un** ücretsiz bağlantı girişimi olarak, bu alanda önemli bir girişim. Düşük bağlantı erişimine sahip bölgelerde sağlanan bu hizmetle, belki de Facebook’a olan erişimin artması hedefleniyor ancak yine de, önemli bir girişim. Facebook, daha önce de benzeri bir hizmeti Hindistan’da sunmuştu. BBC News, Wikipedia, Bing ve Messenger gibi sitelerin ziyaretin olanak tanıyan bu hizmet, 2016’da ülkede yasaklanmıştı. Hindistan’ın telekom yönetimi, hizmetin tarafsızlık ilkelerini ihlal ettiğini duyurdu. Discover programı, web siteleri arasında ayrım yapmayacak. Facebook buna ek olarak, Hindistan’ı deneme sürecinde kullanmayacağını açıkladı.

Discover uygulamasına erişmek için, Peru’da yaşayanlar ilgili mobil servis sağlayıcılar üzerinde 0.discoverapp.com adresine giderek hizmetten faydalanabilecek. Bunun yanı sıra, **Android** için **Discover** uygulaması da, bu hizmeti verecek. Mobil servis sağlayıcı iş ortakları arasında Bitel, Claro, Entel ve Movistar şirketleri bulunuyor.