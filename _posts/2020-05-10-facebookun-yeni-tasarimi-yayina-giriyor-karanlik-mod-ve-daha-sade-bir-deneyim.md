---
id: 6698
title: 'Facebook’un Yeni Tasarımı Yayına Giriyor: Karanlık Mod ve Daha Sade Bir Deneyim'
date: '2020-05-10T15:00:39+03:00'
author: 'Ahmet Can Bilici'
layout: post
guid: 'https://intersiber.com/?p=6698'
permalink: /facebookun-yeni-tasarimi-yayina-giriyor-karanlik-mod-ve-daha-sade-bir-deneyim/
post_views_count:
    - '41'
image: images/facebook-un-yeni-tasarimi-yayina-giriyor-karanlik-mod-ve-daha-sade-bir-deneyim.png
categories:
    - 'Sosyal Medya'
tags:
    - facebook
---

**Facebook**’un **yeni** **tasarımı**, aylar süren testlerin ardından nihayet resmileşti. İlk defa geçtiğimiz sene, **F8** Konferansı’nda tanıtılan yeni tasarım, daha minimalist bir konsept içeriyordu. Mart ayında, yeni sürümü deneme seçeneği ekleyen **Facebook**, **yeni** **tasarımı** deneyen kullanıcıların geri bildirimlerini aldı. Aylar süren geliştirme ve test süreçlerinin ardından, Facebook’un yeni tasarımı artık resmi olarak duyuruldu.

Facebook gibi popüler bir web sitesinin tasarımının güncellenmesi, oldukça zor bir süreç. En iyi yeni tasarımlar dahi, yıllardır alıştığı bir web sitesini kullanan insanlara zor gelebilir ve adaptasyon gerektirebilir. Özellikle Facebook gibi, sürekli olarak yeni özellikler getiren bir sosyal ağda, yeni tasarım süreçleri her zaman zorlu oldu. Facebook, yeni tasarımında daha sade bir görüntü sunmayı amaçlıyordu. Yeni tasarımda ön plana çıkarılacak özellikler arasında videolar, oyunlar ve gruplar yer aldı.

<figure class="wp-block-image size-large">![](images/facebook-un-yeni-surumu-ozellikleri.png)</figure>Şirket, yeni tasarım süreci ile ilgili olarak yaptığı duyuruda, “Facebook’un 16 yıl önce piyasaya sürülmesinden bu yana büyüdük. Yeni cihazlar ve işletim sistemleri için optimize edilmiş sosyal ağımızı, yüzlerce dille genişlettik ve yeni özellikler ekledik. Son zamanlarda mobil **Facebook** deneyimine odaklandık ve **masaüstü** sitemizin geride kaldığını fark ettik.” dedi ve bir nevi itirafta bulundu.

**Yeni** **Facebook** tasarımında en dikkat çekici gelişme, Twitter gibi sayısız sosyal ağın sunduğu karanlık mod özelliğinin gelmesi oldu. **Karanlık** **mod** göz sağlığı için daha iyi bir deneyim sunmanın yanı sıra, video görüntüleme esnasında da daha keyifli bir kullanım sunuyor.

Tasarım güncellemesinde öne çıkan bir diğer değişiklik, yeni grup ve sayfalarda öncekine göre daha hızlı reklam oluşturabilme özelliği. Yeni sürümde ayrı olarak, her gönderinin bir ön izlemesi sunuluyor, yani yayınla butonuna basmadan önce son bir gözden geçirme şansı elde edeceksiniz.

Facebook, tasarımın yenilenmesi sürecinde geri bildirimleri oldukça önemsediğini de ifade ediyor. Ayarlar menüsünden, geri bildirimlerinizi Facebook ile paylaşabilirsiniz.