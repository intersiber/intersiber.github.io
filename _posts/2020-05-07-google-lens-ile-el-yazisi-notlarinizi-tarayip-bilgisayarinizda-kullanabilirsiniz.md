---
id: 6560
title: 'Google Lens İle, El Yazısı Notlarınızı Tarayıp Bilgisayarınızda Kullanabilirsiniz'
date: '2020-05-07T21:30:12+03:00'
author: 'Ahmet Can Bilici'
layout: post
guid: 'https://intersiber.com/?p=6560'
permalink: /google-lens-ile-el-yazisi-notlarinizi-tarayip-bilgisayarinizda-kullanabilirsiniz/
post_views_count:
    - '136'
image: /wp-content/uploads/2020/05/google-lens-el-yazisi-notlarinizi-tarayip-bilgisayarinizda-kullanabilirsiniz.png
categories:
    - Mobil
tags:
    - google
    - 'google lens'
---

**Google**, çok amaçlı nesne tanıma aracı **Google** **Lens’e**, birçok kişinin işine yarayacak bir özellik ekledi. Uygulama ile, el yazısı notlarınızı telefonunuzda tarayıp, bilgisayarınıza kopyalayıp yapıştırabilirsiniz. Ancak tabii ki, el yazınız yeterince düzgünse…

**Google** **Lens’in** yeni uygulamasını kullanabilmeniz için Google **Chrome’un** son sürümüne sahip olmanızın yanı sıra, **Android** ya da **iOS’taki** Lens uygulamasına da sahip olmanız gerekiyor. Ek olarak, her iki cihazda da Google hesabınızla oturum açmanız diğer bir gereksinim.

## Uygulama nasıl çalışıyor?

<figure class="wp-block-image size-large">![](https://intersiber.com/wp-content/uploads/2020/05/google-lens-ile-el-yazisi-taramak.png)</figure>Telefonunuzda kurulu olan **Google** **Lens** uygulamasında, herhangi bir el yazısı metni ekranda gördükten sonra, kopyalamayı seçebilirsiniz. Bunun ardından Google Dökümanlar’a giriş yaptıktan sonra, Düzenle seçeneğine tıklayabilir ve ardından metni, dosyaya yapıştırabilirsiniz. Eğer el yazınız okunabilir bir formdaysa, uygulama başarılı bir şekilde el yazısı metni, bilgisayara aktarabilir.

Yapılan testlerde, yazının yeterince iyi olmadığı durumlarda bazı yazım hatalarının görüldüğü tespit edildi. Ancak, özellikle birçok kişinin evden çalıştığı bugünlerde, düzgün bir yazı ile yapılacaklar listesi gibi notlarınızı, bilgisayara aktarmak isterseniz **Google** **Lens** kullanışlı bir özellik sunuyor.

Google, uygulama ile getirdiği kopyala yapıştır özelliğinin yanı sıra, bir telaffuz aracını da sunuyor. Lens’te bir kelimei vurguladıktan sonra, nasıl telaffuz edildiğini öğrenmek için dinle butonuna hafifçe vurmanız yeterli oluyor. Bu özellik şimdilik Android’de yer alsa da yakın zamanda iOS’ta da karşımıza çıkacak.

Google Lens, vizyonu “telefonunuzun önüne çıkan her nesneyi tanımlamak” olan bir uygulama. Gelen son özellikler, uygulamayı birçok kişi için oldukça kullanışlı bir hale getirecek gibi görünüyor.