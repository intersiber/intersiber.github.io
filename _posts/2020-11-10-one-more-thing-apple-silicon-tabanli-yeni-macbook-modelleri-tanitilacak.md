---
id: 9599
title: 'One More Thing: Apple Silicon Tabanlı Yeni MacBook Modelleri Tanıtılacak'
date: '2020-11-10T14:23:49+03:00'
author: 'Ahmet Can Bilici'
layout: post
guid: 'https://intersiber.com/?p=9599'
permalink: /one-more-thing-apple-silicon-tabanli-yeni-macbook-modelleri-tanitilacak/
post_views_count:
    - '43'
image: images/one-more-thing-apple-silicon-tabanli-yeni-macbook-modelleri-tanitilacak.jpg
categories:
    - Apple
tags:
    - apple
    - 'apple silicon'
    - macbook
---

**Apple’ın bugün düzenleyeceği “One More Thing” isimli etkinlikte tanıtacağı ürün ve hizmetler merakla bekleniyor. Etkinlikte Arm işlemciye sahip yeni Mac modellerinin tanıtılması bekleniyor.**

**Apple**, Mac modellerinde artık kendi işlemcilerini kullanacağını açıklamıştı. One More Thing isimli, bugün gerçekleşecek olan etkinlikte ilk Arm işlemcili Mac modellerinin tanıtılması bekleniyor. **Apple**, uzun bir süredir işlemci konusunda Intel ile çalışıyordu. Yeni **Mac** **modellerinde** ise, Apple’ın üretimi olan **Arm** tabanlı işlemcilerin gelmesi bekleniyor. Bu durum, Apple’ın Mac modellerinde uzun bir süredir adım attığı en radikal değişim olacak.

Apple, iPhone ve iPad’lerde de kendi üretimi olan işlemcileri kullanıyor. Yapılan testlerde, **Apple** **işlemcili** ürünlerin performans konusunda oldukça iyi bir noktada olduğunu da hatırlatalım.

## Yeni Mac modellerinde nasıl bir değişim olacak?

<figure class="wp-block-image size-large">![](images/apple-silicon-islemci-nedir-ozellikleri.jpg)</figure>Apple’ın, Mac’lerde kendi işlemcisini kullanma ve Intel’e olan bağımlılığı bitirme hamlesinin nasıl bir değişim yaratacağını göreceğiz. Gelen bilgilere göre **Apple** **işlemcili** **Mac’ler**, pil ömrünün yanı sıra performans konusunda daha iyi bir noktada olacak. Apple bu hamle ile, bilgisayarların yazılım alanında olduğu gibi, donanım alanında da kontrolünü ele almış olacak.

Bu değişimin getirdiği en önemli farklardan biri de, Apple uygulamalarının artık iPhone ve iPad’de olduğu gibi, Mac modellerinde de çalışabilmesi. Mac bilgisayarlarda kullanılması beklenen **Apple** **Silicon** ismine sahip işlemci, iPhone 12 modellerinde kullanılan A14 Bionic işlemci ile benzeri bir temelde üretildi. Kısacası One More Thing etkinliğinde tüm gözler, yeni işlemci ve Mac modellerinde olacak.

## Hangi yeni Mac modelleri geliyor?

Bugün TSİ 21.00’da başlaması beklenen etkinlikte, Apple’ın 13 inçlik yeni bir MacBook Pro, 13 inçlik yeni bir MacBook Air ile birlikte, 16 inçlik MacBook Pro modelleri tanıtması bekleniyor.