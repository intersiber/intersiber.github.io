---
id: 4064
title: 'ABD&#8217;de Sağlık Çalışanları #GetMePPE Hashtag&#8217;i ile Tıbbi Ekipman İstiyor'
date: '2020-03-23T17:16:00+03:00'
author: 'Batuhan Şahin'
layout: post
guid: 'https://intersiber.com/?p=4064'
permalink: /abd-de-saglik-calisanlari-getmeppe-hashtagi-ile-tibbi-ekipman-istiyor/
post_views_count:
    - '15'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/03/covid19ekipman-2.jpg
categories:
    - Genel
tags:
    - abd
    - 'cornelia griggs'
    - getmeppe
    - koronavirüs
    - 'new york'
---

Tüm dünyada hayatı durma noktasına getiren koronavirüs salgını ABD’de de büyük oranda etkili olmaya devam ediyor. ABD’de sağlık çalışanları tıbbi ekipman ihtiyaçları sebebiyle sosyal medya üzerinden destek istedi.

ABD’nin **New York** şehrinde eşiyle birlikte bir cerrah olan **Cornelia Griggs** bu haftanın başlarında, Twitter’da paylaştığı bir tweetle , hastanesinde maskeler ve göz koruyucular bittiğini belirten bir istek yayınladı.

Twitter’da “iki küçük çocuğumuzu yetim bırakma” diye bir paylaşım yapan doktor, “Maskeler, göz koruyucular ve eldivenler tükeniyor.” diye yazarak **\#GetMePPE** etiketini başlattı. PPE “kişisel koruyucu ekipman” anlamına geliyor.

Griggs, hashtag’i kullanan ve koronavirüs pandemisi sırasında hastanelere koruyucu giysiler sağlamaya yardımcı olmak için devlet kurumları ve halk için sosyal medyaya yönelen yüzlerce sağlık çalışanından yalnızca biri.

<figure class="wp-block-image size-large">![](https://intersiber.com/wp-content/uploads/2020/03/covid19ekipman-3.jpg)</figure>Dünya çapında ve ülkemizde hızlı bir şekilde yayılan koronavirüs salgını sebebiyle ABD’de binlerce tanı konulmuş durumda. Hastaneler bir yandan, **COVID-19** ile enfekte olan hastalara bakmak için uğraşırken, bir yandan da kendilerini güvende tutan ekipman konusunda eksikler yaşıyor.

ABD’nin New York ve Los Angeles şehirleri dahil olmak üzere ülke çapındaki sağlık çalışanları, N95 solunum maskelerini bir torbada tutarak daha sonra tekrar kullanmak zorunda kaldıklarını bildirdi.

N95 maskeleri havadaki partikülleri filtrelemeye yarıyor ve doktorlar havada yayılan bulaşıcı hastalıkları olan hastalara bakarken yaygın olarak bu maskelerden kullanıyor. Normalde, doktorlar her hasta için yeni bir maske kullanıyor. Ancak görünen o ki, şu anda bu maskelere erişmekte zorluklar yaşanıyor.

ABD’de, Twitter’da **\#GetMePPE** etiketi ile sesini duyurmaya çalışan binlerce sağlık çalışanı var ve en kısa sürede bu konuda yetkili kişi/kurumlardan destek bekliyorlar.