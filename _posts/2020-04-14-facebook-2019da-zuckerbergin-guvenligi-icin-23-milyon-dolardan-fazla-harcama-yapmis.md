---
id: 5431
title: 'Facebook, 2019’da Zuckerberg’in Güvenliği İçin 23 Milyon Dolardan Fazla Harcama Yapmış'
date: '2020-04-14T17:03:40+03:00'
author: 'Ahmet Can Bilici'
layout: post
guid: 'https://intersiber.com/?p=5431'
permalink: /facebook-2019da-zuckerbergin-guvenligi-icin-23-milyon-dolardan-fazla-harcama-yapmis/
post_views_count:
    - '22'
image: /wp-content/uploads/2020/04/facebook-2019-da-mark-zuckerberg-in-guvenligi-icin-23-milyon-dolardan-daha-fazla-harcama-yapmis.png
categories:
    - Genel
tags:
    - facebook
    - 'mark zuckerberg'
---

Görünen o ki, Mark Zuckerberg’i güvende tutmak epey maliyetli…

Facebook’un Cuma günü ABD Menkul Kıymetler ve Borsa Komisyonu’na sunduğu 2019 yönetim bütçesinde, üst düzey yöneticilerin kişisel güvenliği için ne kadar harcama yapıldığı bilgisi yer aldı.

Şirketin CEO’su **Mark Zuckerberg**, **maaş** almıyor. Ancak Facebook, onu korumak için geçen yıl yaklaşık 23,4 milyon dolar harcadı.

Bu rakama, Zuckerbeg’in 2,9 milyon dolarlık özel jet kullanımı maliyeti de dahil.

Ortaya çıkan rakam, Zuckerberg’in 2018 yılındaki 22,5 milyon dolarlık harcamasının biraz üzerinde. Facebook’un güvenlik için ayırdığı **bütçe**, geçmiş yıllarda daha düşüktü. Ancak 2018 yılında yaşanan Cambridge Analytica veri skandalının ardından **Zuckerberg** için güvenlik harcamalarının artırıldığı görülüyor.

Şirket, Zuckerberg dışında operasyon müdürü (COO) Sherly Sandberg için de geçtiğimiz yıl 4,3 milyon dolar harcadı.

## Cambridge Analytica skandalı Facebook’u nasıl etkiledi?

<figure class="wp-block-image size-large">![](https://intersiber.com/wp-content/uploads/2020/04/cambridge-analytica-skandali-nedir-1600x790.png)</figure>50 milyonun üzerinde Facebook kullanıcısının verilerinin çalındığı bir skandal olan **Cambridge Analytica**, **Facebook’un** ciddi bir soruşturma geçirmesine ve hisselerinin düşmesine neden olan bir olaydı.

ABD’li politikacı Ted Cruz’un seçim kampanyası ve Brexit sürecinde, insanları birtakım siyasi savlara ikna etmek için kullanıldığı öğrenilen verilerin, politik propagandaya aracı edildiği ortaya çıkınca birçok ülke ve şirket Facebook’a yaptırım uygulamıştı.

Olayın ardından **DeleteFacebook** kampanyası düzenlenmiş, şirketin CEO’su Zuckerberg veri ihlali olarak değerlendirdiği olaya ilişkin özür dilemişti.

Brezilya ve Hindistan, Facebook’tan olayla ilgili özel açıklama isterken, Amazon da şirketin bulut hizmetini kullanmasını ertelediğini belirtmişti.