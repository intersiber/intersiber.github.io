---
id: 3796
title: 'Yeni iPad Pro 2020 Tanıtıldı: İşte Fiyatı ve Özellikleri'
date: '2020-03-18T16:21:13+03:00'
author: intersiber
layout: post
guid: 'https://intersiber.com/?p=3796'
permalink: /yeni-ipad-pro-2020-tanitildi-iste-fiyati-ve-ozellikleri/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '293'
image: /wp-content/uploads/2020/03/apple-yeni-ipad-pro-2020.png
categories:
    - Apple
tags:
    - 'ipad pro 2020 fiyatı'
    - 'ipad pro 2020 özellikleri'
    - 'yeni ipad pro'
---

**Apple** uzun zamandır beklenen yeni iPad Pro modelini tanıttı. **2020 iPad Pro** modellerinde yeni üçlü kamera sistemi ile birlikte LiDAR sensörü ve trackpad’e sahip yeni iPad klavyesi dikkatleri üzerine çekmeyi başardı.

**2020 iPad Pro** modelleri meraklı bekleyişin ardından çok kısa bir süre önce tanıtıldı. Yeni iPad Pro modelleri **11 inç** ve **12.9 inç**lik iki farklı ekran boyutuna sahip. Eski iPad Pro tasarımına bir hayli benzeyen yeni modellerde ilk göze çarpan değişiklik üçlü kamera sistemi.

<figure class="wp-block-image size-large">![](https://intersiber.com/wp-content/uploads/2020/03/apple-ipad-pro-2020-1600x901.jpg)</figure>## Üçlü Kamera Sistemi

2020 iPad Pro modellerinde arka tarafda konumlandırılmış ve iPhone 11 Pro modeline benzer üçlü kamera sistemi, **12 MP F1.8** geniş açı, **10 MP F2.4** ultra geniş açılı lensin yanında bir de LiDAR sensörüyle geliyor. **LiDAR** sensörünü, kabaca ortamın üç boyutlu haritalandırılması için kullanılan bir üç boyutlu lazer görüntüleme sensörü olarak tanımlayabiliriz. LiDAR sensörü ile yeni iPad Pro, çok daha iyi ve gelişmiş artırılmış gerçeklik deneyimi sunmayı hedefliyor.

iPad Pro gelişmiş kamerası ile **4K** video kaydedebiliyor. 12 MP çözünürlüğündeki kamerası ile iPhone 11 serisi düzeyinde bir fotoğraf kalitesi bekleyebiliriz. 10 MP’lik ultra geniş açılı lensi ile yine iPhone 11 serisinden aşina olduğumuz bir kamera deneyimi sunması bekleniyor.

2020 iPad Pro modelleri gücünü oldukça iddialı olan **A12Z Bionic** işlemciden alıyor. Yeni iPad modellerinde bir diğer dikkat çeken özellik ise beşli mikrofon ile stüdyo kalitesinde kayıt alınabilmesi.

<figure class="wp-block-image size-full">![](https://intersiber.com/wp-content/uploads/2020/03/apple-ipad-pro-2020-kamera.jpg)</figure>## Trackpad’e Sahip Yeni iPad Pro Klavyesi

Yeni iPad Pro 2020 modelleri için bir diğer yenilik ise uzun zamandır üzerinde konuşulan yeni klavyesi oldu. Geçtiğimiz haftalarda birbiri ardına gelen söylentiler yeni iPad Pro’nun harici mouse desteğini [iyileştireceği](https://intersiber.com/ipados-14-ile-daha-gelismis-fare-destegi-gelebilir/) ve bir [trackpad’e sahip klavyeye](https://intersiber.com/ipad-pro-yeni-klavyesiyle-neler-sunuyor/) sahip olabileceği yönündeydi. Söylentiler doğru çıktı ve iPad Pro 2020 modelleriyle birlikte trackpad’e sahip yeni bir klavye tanıtıldı.

Dahili trackpad ile gelen klavye sayesinde iPad Pro modelleri artık dizüstü bilgisayara oldukça yaklaşmış durumda. Yeni klavyesi ile dik konumda tutulabilen iPad Pro, klavyenin standı sayesinde masaüstünde oldukça ergonomik bir kullanım sağlayacağa benziyor.

iPad Pro 2020 modellerinde **120 Hz** yenileme hızına sahip yüksek renk doğruluğu sunan ekranlar devam ettirilmiş. **USB-C** bağlantısını da koruyan yeni iPad Pro modellerinde elbette kablosuz bağlantı seçenekleri de devam ediyor.

<figure class="wp-block-embed-youtube wp-block-embed is-type-video is-provider-youtube wp-embed-aspect-16-9 wp-has-aspect-ratio"><div class="wp-block-embed__wrapper"><span class="embed-youtube" style="text-align:center; display: block;"><iframe allowfullscreen="true" class="youtube-player" height="360" src="https://www.youtube.com/embed/09_QxCcBEyU?version=3&rel=1&fs=1&autohide=2&showsearch=0&showinfo=1&iv_load_policy=1&wmode=transparent" style="border:0;" width="640"></iframe></span></div></figure>## iPad Pro 2020 Türkiye Fiyatı

Apple’ın iPad Pro 11 inç modeli için ABD fiyatı 799 dolar, 12.9 inç iPad Pro modeli için ABD fiyatı ise 999 dolar olarak duyuruldu. Bu fiyatlar WiFi modelleri için geçerli.

Türkiye için başlangıç fiyatlarının ise, 11 inç modeli için **6.399 TL**, 12.9 inç modeli için ise **7.999 TL** dolaylarında olması bekleniyor.

Yeni iPad Pro klavyesi 11 inç model için 299 dolar, 12.9 inç model için olanı ise 349 dolar olarak ABD’de mayıs ayında satışa sunulacak.

<div class="wp-block-jetpack-slideshow aligncenter" data-effect="slide"><div class="wp-block-jetpack-slideshow_container swiper-container">- <figure>![](https://intersiber.com/wp-content/uploads/2020/03/apple-ipad-pro-2020-klavye-1600x1224.jpg)</figure>
- <figure>![](https://intersiber.com/wp-content/uploads/2020/03/apple-ipad-pro-2020-ekran-1600x1257.jpg)</figure>
- <figure>![](https://intersiber.com/wp-content/uploads/2020/03/apple-ipad-pro-2020-lidar-1-1600x900.jpg)</figure>

<a class="wp-block-jetpack-slideshow_button-prev swiper-button-prev swiper-button-white" role="button"></a><a class="wp-block-jetpack-slideshow_button-next swiper-button-next swiper-button-white" role="button"></a><a aria-label="Pause Slideshow" class="wp-block-jetpack-slideshow_button-pause" role="button"></a><div class="wp-block-jetpack-slideshow_pagination swiper-pagination swiper-pagination-white"></div></div></div>