---
id: 8410
title: 'Las Vegas’ta İki Otel, The Boring Company’nin Tünellerini İstiyor'
date: '2020-06-13T12:03:07+03:00'
author: 'Ahmet Can Bilici'
layout: post
guid: 'https://intersiber.com/?p=8410'
permalink: /las-vegasta-iki-otel-the-boring-companynin-tunellerini-istiyor/
post_views_count:
    - '61'
image: images/las-vegas-ta-iki-otel-the-boring-company-nin-tunellerini-istiyor.jpg
categories:
    - Genel
tags:
    - 'elon musk'
    - 'las vegas'
    - 'the boring company'
---

**Elon** **Musk’ın** kurucusu olduğu **The** **Boring** **Company**, geçtiğimiz ay şehrin kongre merkezi için iki tünel projesini sonlandırmasının ardından, Las Vegas’ta farklı projeler gerçekleştirmek istiyor.

Geçtiğimiz hafta Clark County Komiseri Tick Segerblom, Las Vegas Kongre Merkezi’nden (LVCC) batıya doğru, Wynn Resorts’a ait otel casinoları olan Wynn ve Encore’a doğru giden tünellerin yer aldığı bir haritayı Twitter’da paylaşmıştı. Wynn Resorts, The Boring Company ile birlikte arazi kullanımı için bir başvuru yaptığını açıkladı. Resort World Las Vegas da, LVCC benzeri bir tünel bağlantısı için başvuruda bulunduğunu açıkladı.

## Kongre merkezindeki tüneller bir millik mesafeyi 2 dakikaya indiriyor

<figure class="wp-block-image size-large">![](images/elon-musk-the-boring-company-nedir.jpg)</figure>**The** **Boring** **Company’nin** **LVCC’de**, kongre merkezi döngüsü olarak bilinen projesinde Tesla araçlar, insanları tünellerden taşıyacak ve bir millik mesafeyi iki dakikaya [indirecek](https://intersiber.com/the-boring-company-las-vegas-tunellerini-kazmayi-bitirdi/).

Wynn Resorts ve The Boring Company, kongre merkezindeki bağlantıdan 0,6 millik bir tünel daha kazmak istiyor. Resort World ise, otel casinosundan LVCC’ye 0,4 millik bir tünel öneriyor.

Bu proje, **kongre** **merkezi** **döngüsünden** farklı olarak konumlandırılıyor ve her yolculuk için 3 ile 5 dolar arasında bir ücreti olabileceğinden söz ediliyor.

Kongre merkezi döngüsü projesi için 52,5 milyon dolar harcanmıştı. Otellerin tünelleri için ne kadar bir bütçe gerektiği henüz bilinmemekle birlikte, şirketler arasında müzakerelerin sürdüğü öğrenildi.