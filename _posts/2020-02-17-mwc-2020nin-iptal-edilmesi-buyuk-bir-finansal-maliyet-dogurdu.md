---
id: 1836
title: 'MWC 2020&#8217;nin İptal Edilmesi Büyük Bir Finansal Maliyet Doğurdu'
date: '2020-02-17T11:44:33+03:00'
author: intersiber
layout: post
guid: 'https://intersiber.com/?p=1836'
permalink: /mwc-2020nin-iptal-edilmesi-buyuk-bir-finansal-maliyet-dogurdu/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '14'
image: images/mwc-2020-iptal-edilmesi-finansal-maliyet-dogurdu.jpg
categories:
    - Genel
tags:
    - gsma
    - 'mwc 2020'
    - 'mwc barcelona'
---

Barselona’da düzenlenen **MWC 2020** Mobil Dünya Kongresi’nin, Çin’de başlayan ve dünyaya yayılan **coronavirus** salgını nedeniyle iptal edilmesi büyük bir finansal maliyet doğurdu.

Çin bir süredir Wuhan kentinde patlak veren ve tüm dünyada paniğe sebep olan coronavirus salgını ile mücadele ediyor. Salgının neden olduğu enfeksiyon oldukça bulaşıcı ve şimdiye kadar 1.600’den fazla kişinin hayatını kaybetmesine neden oldu. Salgın yalnızca Çin ile sınırlı kalmadı ve diğer ülkeler de salgından etkilenmiş durumda.

<figure class="wp-block-image size-large">![](images/mwc-barcelona-2020-etkinlik-iptal.jpeg)</figure>Coronavirus salgını aynı zamanda ekonomiye de büyük darbe vuruyor. Salgından ekonomik olarak etkilenen yalnızca Çin değil. MWC 2020 etkinliği geçtiğimiz günlerde coronavirus sebebiyle iptal edildi. Etkinliği düzenleyen **GSMA** (GSM Birliği) görünüşe göre büyük bir finansal kayıp yaşadı. GSMA, teknoloji şirketlerinden ve telekom operatörlerinden aldığı finansal darbeyi hafifletmek için yardım istiyor.

MWC 2020, etkinliğin başlamasına oldukça az bir zaman kala iptal edildi. Katılımcıların otel odaları, şirketlerin tanıtım alanları derken satılan biletlerle birlikte ciddi bir maliyet doğmuş durumda. Satılan etkinlik biletleriyle ilgili bir geri ödeme yapılıp yapılmayacağı da henüz belli değil. GSMA Genel Müdürü **Mats Granryd** tarafından yapılan açıklamada, dayanışma bekledikleri, GSMA’in bir sivil toplum kuruluşu olduğu ve kar etmediği iletildi. MWC Mobil Dünya Kongresi Barselona şehri için her yıl büyük bir gelir kaynağıydı.