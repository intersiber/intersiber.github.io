---
id: 7577
title: 'SpaceX ve NASA, Koronavirüs Salgını Gölgesinde Astronotları ISS Görevi İçin Nasıl Hazırlıyor?'
date: '2020-05-25T20:00:23+03:00'
author: 'Ahmet Can Bilici'
layout: post
guid: 'https://intersiber.com/?p=7577'
permalink: /spacex-ve-nasa-koronavirus-salgini-golgesinde-astronotlari-iss-gorevi-icin-nasil-hazirliyor/
post_views_count:
    - '73'
image: /wp-content/uploads/2020/05/spacex-ve-nasa-koronavirus-salgini-golgesinde-astronotlari-iss-gorevi-icin-nasil-hazirliyor-scaled.jpg
categories:
    - Uzay
tags:
    - spacex
---

Kennedy Uzak Merkezi’nde, **SpaceX’in** **Crew** **Dragon** uzay aracı ile, 2 gün sonra **Uluslararası Uzay İstasyonu**’na gidecek astronotların heyecanı var. NASA, tarihi görev öncesinde astronotları, yer ekibini ve potansiyel ziyaretçileri, koronavirüsün gölgesinde sıkı prosedürlerle korumaya çalışıyor. 9 yıl aradan sonra **ABD** topraklarından ISS’e gidecek ilk görev ekibi olacak astronotlar, tarihi

**NASA** ekibinden Steve Stich, basın toplantısında “ek önlemler alındığı” vurgusunu yaptı. NASA, görev sürecinde düzenli sıcaklık kontrollerinin yanı sıra, sosyal mesafe kuralına da dikkat ediyor.

**Görev Kontrol Ekibi**, onlarca insanın bir arada çalıştığı bir ortam. NASA, kalkış öncesinde insanların mümkün olduğu ölçüde farklı odalarda çalıştığını söyledi. Ayrıca çalışma alanlarının düzenli olarak dezenfekte edildiğini ve farklı iş istasyonları arasında koruyucu madde kullanıldığı ifade edildi.

## Astronotlar karantina altında

<figure class="wp-block-image size-large">![](https://intersiber.com/wp-content/uploads/2020/05/nasa-astronotlari-bob-behnken-ve-doug-hurley-kimdir.jpg)</figure>Elbette ki görevin en önemli parçası olan astronotlar **Bob** **Behnken** ve **Doug** **Hurley**, 13 Mayıs’tan beri karantina altındalar. Bu durumun genel bir prosedür. Zira uzaya giden ekipler, herhangi bir bulaşıcı hastalığı uzaya taşıma riskline karşın fırlatmadan kısa bir süre önce karantinaya alınıyorlar. Ek bir önlem olarak, Behnken ve Hurley, ISS’e gitmeden önce iki kere daha koronavirüs testi olacaklar. Ayrıca kalkış öncesi astronotlarla etkileşime giren herkes, maske ve eldiven giymenin yanı sıra, düzenli sıcaklık kontrolünden geçecek.

## 2011 yılındaki görevi 1 milyon kişi izledi

**NASA’nın** en çok dikkat ettiği konuların başında ziyaretçiler de geliyor. Kalkış için uzay üssüne gelecek protokol ekibi çok kısıtlı tutuldu. Ancak üs dışında, yakın bölgelerde de kalkışın tanığı olmak için birçok kişi toplanıyor. 2011 yılında **ABD** topraklarından uzaya en son astronot gönderildiğinde, **1 milyon kişi** Florida’daki çeşitli noktalarda toplanmıştı. Köprüler ve plajlar kalabalık yığınlarla dolup taşmıştı. **NASA**, bu defa böyle bir kalabalığın toplanmasını istemiyor.

<figure class="wp-block-image size-large">![](https://intersiber.com/wp-content/uploads/2020/05/crew-dragon-uzay-kapsulu.jpg)</figure>## Üssün bulunduğu Florida’da 50 bin COVID-19 vakası var

Kalkış öncesinde, üssün bulunduğu Florida eyaletinde yaklaşık 50 bin **koronavirüs** vakası var. Bununla birlikte normalleşme kapsamında bazı işletmeler ve restoranlar da açılıyor. Sağlık uzmanları, salgının en ciddi şekilde görüldüğü ülkelerden **ABD’de**, haklı olarak insanlara kalabalık alanlardan kaçınmalarını öneriyor.

Bakalım, 27 Mayıs’ta gerçekleşmesi planlanan görev nasıl sonuçlanacak ve Florida halkı, uyarılara rağmen yeniden köprü ve plajlara akın edecek mi?