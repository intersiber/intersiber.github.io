---
id: 7455
title: 'iOS 14 Birçok Sürümü İle İnternete Sızdı: Hangi Özellikleri Sunması Bekleniyor?'
date: '2020-05-23T12:00:00+03:00'
author: 'Ahmet Can Bilici'
layout: post
guid: 'https://intersiber.com/?p=7455'
permalink: /ios-14-bircok-surumu-ile-internete-sizdi-hangi-ozellikleri-sunmasi-bekleniyor/
post_views_count:
    - '43'
image: /wp-content/uploads/2020/05/ios-14-bircok-surumu-ile-internete-sizdi-hangi-ozellikleri-sunmasi-bekleniyor-scaled.jpeg
categories:
    - Apple
    - Mobil
tags:
    - apple
    - ios
---

Vice’a göre, bazı güvenlik araştırmacıları, siber korsanlar ve bloggerlar, en az birkaç aydır iOS 14’ün ilk sürümlerine erişebiliyorlar. Son birkaç ay içinde ortaya çıkan birçok iOS 14 sürümünün nedeni de bu sızıntılar. Peki eldeki bilgilere göre, Apple’ın henüz duyurmadığı **iOS 14** işletim sisteminin özellikleri neler?

## iOS 14 hangi özellikleri sunacak?

<figure class="wp-block-image size-large">![](https://intersiber.com/wp-content/uploads/2020/05/ios-14-bildirim-ekrani-sizdirildi.jpg)<figcaption>iOS 14’ün bildirim ekranına ilişkin bir sızıntı.</figcaption></figure>Apple ürünlerinin tanıtılmasına yakın zamanda, sızdırmalar oldukça meşhur. Ancak iOS 14 ile ilgili sızıntılar farklı kaynaklardan ve oldukça yoğun bir şekilde geldi… Eldeki bilgilere göre işletim sistemi, yeni bir **fitness** **uygulamasının** yanı sıra, **Apple’ın** kalemi için **PencilKit** **API**, çeşitli **iMessage** güncellemeleri, yeni bir ana ekran tasarımı, yeni [**QR** **kod** özellikleri](https://intersiber.com/ios-14-qr-kodlarini-okuyabilen-bir-ar-uygulamasi-ile-gelebilir/), **iCloud** Anahtar Zinciri’nde bir güncelleme ve daha fazlasını içeriyor. Ancak 5-6 aylık bir süreçte sızdırılan bu bilgiler, bazı özelliklerin **Apple** tarafından ertelenme ya da kaldırılma olasılığını da taşıyor.

## Haziran ayı içinde duyurulacak

<figure class="wp-block-image size-large">![](https://intersiber.com/wp-content/uploads/2020/05/ios-14-tasarimi-sizdirildi-nasil-olacak.jpeg)<figcaption>iOS 14 tasarımına dair sızdırılmış ekran görüntüleri.</figcaption></figure>Apple, önceki yıllarda Haziran aylarında **Uluslararası** **Geliştirici** **Konferansı’nda** **iOS’un** bir sonraki sürümünü beta olarak tanıtmıştı. Bu yıl sadece online olarak gerçekleşecek **WWDC’de** de böyle olacak gibi görünüyor. Apple, basın açıklamasında “31. yılındaki konferans, dünyanın dört bir yanından milyonlarca yaratıcı ve yenilikçi geliştiricinin **iOS**, **iPadOS**, **macOS**, **tvOS** ve **watchOS’in** geleceğine erkenden erişebilmeleri adına bir fırsat olacak” dedi. Apple, yeni iPhone modeli başta olmak üzere iOS’un yeni sürümünü de, sonbaharda tanıtıyor.