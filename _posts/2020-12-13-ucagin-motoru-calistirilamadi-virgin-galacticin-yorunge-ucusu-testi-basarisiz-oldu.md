---
id: 10015
title: 'Uçağın Motoru Çalıştırılamadı: Virgin Galactic’in Yörünge Uçuşu Testi Başarısız Oldu'
date: '2020-12-13T19:29:56+03:00'
author: 'Ahmet Can Bilici'
layout: post
guid: 'https://intersiber.com/?p=10015'
permalink: /ucagin-motoru-calistirilamadi-virgin-galacticin-yorunge-ucusu-testi-basarisiz-oldu/
post_views_count:
    - '19'
image: /wp-content/uploads/2020/12/motoru-calistirilamadi-virgin-galactic-in-uzay-turizmi-testi-basarisiz-oldu.png
categories:
    - Uzay
tags:
    - 'uzay turizmi'
    - 'virgin galactic'
---

Uzay turizmi konusunda büyük şirketlerin adımları sürerken, rekabet de artıyor. Bu alanda çalışan şirketlerden **Virgin** **Galactic**, bugün bir motorlu uçuş testi gerçekleştirdi. Ancak yolcuları taşıyacak **VSS** **Unity** aracının motoru çalışmadı.

Virgin Galactic, VSS Unity aracı ile uzay turizminde yer almak isteyen bir şirket olarak ar-ge çalışmalarını sürdürüyor. VSS Unity için gerçekleştirilen testte ise istenen sonuç alınamadı.

## Yeni uçuş testi başarısız

Virgin Galactic’in VSS Unity ile dün gerçekleşen testi, ABD’nin New Mexico eyaletindeki merkezde denendi. SpaceShipTwo tabanlı VMS Eve ve VSS Unity, test için üçüncü kez yörünge altına gitti. Testte araç, iki yıl içinde ilk motorlu uçuşunu gerçekleştirdi.

VSS Unity ve VMS Eve aracının kalkışı başarılı oldu ancak VSS Unity, planlandığı gibi 50 bin feet yükselliğe geldi. Fakat bu esnada yolcuları taşıyacak olan VSS Unity bırakılacakken, aracın roket motorunda sorun yaşandı.

Test başarısızlıkla sonuçlanınca, VSS Unity, VMS Eve gövdesinde üsse geri döndü.

## Motor ve araç içindeki bilgisayarın bağlantısı koptu

<figure class="wp-block-image size-large">![](https://intersiber.com/wp-content/uploads/2020/12/virgin-galactic-vss-unity.png)</figure>Şirketin CEO’su tarafından yapılan açıklamada, VSS Unity taşıyıcı araçtan ayrıldıktan sonra bilgisayar bağlantısının koptuğu aktarıldı. Şirket, aracı kontrol ederek yakın zamanda yeni bir test yapacağını belirtti.

Virgin Galactic, yörünge altı için kısa uçuşlarda uzay turizmi için, kişi başı 250 bin dolarlık fiyat sunuyor ve 2021 içinde 6 turisti yörüngeye çıkarmayı hedefliyor.

Bu haberler de ilginizi çekebilir:

- **[Virgin Galactic, Uzay İstasyonuna Özel Geziler Düzenleyecek](https://intersiber.com/virgin-galactic-uzay-istasyonuna-ozel-geziler-duzenleyecek/)**
- **[Örnek Toplayıp Dünya’ya Getirecek: Çin’in Chang’e 5 Uzay Aracı Ay Yörüngesine Girdi](https://intersiber.com/ornek-toplayip-dunyaya-getirecek-cinin-change-5-uzay-araci-ay-yorungesine-girdi/)**
- **[SpaceX Starship Roketi, İniş Esnasında Patladı | Video](https://intersiber.com/spacex-starship-roketi-inis-esnasinda-patladi-video/)**