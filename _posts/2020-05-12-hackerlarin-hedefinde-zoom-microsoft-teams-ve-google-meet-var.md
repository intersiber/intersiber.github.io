---
id: 6806
title: 'Hackerların Hedefinde Zoom, Microsoft Teams ve Google Meet Var'
date: '2020-05-12T16:00:53+03:00'
author: 'Ahmet Can Bilici'
layout: post
guid: 'https://intersiber.com/?p=6806'
permalink: /hackerlarin-hedefinde-zoom-microsoft-teams-ve-google-meet-var/
post_views_count:
    - '43'
image: images/hackerlarin-hedefinde-zoom-microsoft-teams-ve-google-meet-var.png
categories:
    - Güvenlik
tags:
    - 'google meet'
    - zoom
---

**Koronavirüs** **salgını** nedeniyle yüz milyonlarca insanın evden çalışma modeline geçmesi, video konferans uygulamalarına olan ilgiyi inanılmaz seviyelere ulaştırdı. Bu alanda en çok tercih edilen platformlardan **Zoom**, **Microsoft** **Teams** ve **Google** **Meet** ise, en çok konuşulan uygulamalar arasına girdi. Bu popülerlik, hackerların da ilgisini çekti.

Hack Point Research’ın hazırladığı rapora göre bilgisayar korsanları, **Zoom**, Microsoft Teams ve Google Meet ile ilgili olarak görülen alan adlarını kayıt ettirdi. Bilgisayar korsanlarının amacı, bu platformlara ait olarak görülen bağlantıları paylaşarak insanlara kötü amaçlı yazılımlar indirtmek ve kişiler bilgilerine erişmek.

## Zoom ile ilgili 2500’e yakın alan adı kaydedildi

<figure class="wp-block-image size-large">![](images/zoom-hackerlarin-hedefinde-1600x1107.jpg)</figure>Rapora göre sadece son üç haftada, **Zoom** ile ilgili 2 bin 449 **alan adı** tescil ettirildi. Check Point Research’e göre bu alan adlarından 32’sinin kötü amaçlı olduğu tespit edilirken, 320’sininse şüpheli olduğu belirtildi.

Kimlik avı denemelerinin birinde, bilgisayar korsanları Microsoft Teams’ten gelen resmi bir e-mail gibi hazırladıkları e-postada, kullanıcıların bilgisayarına kötü amaçlı yazılım indiren bir URL yerleştirdi.

## DSÖ adına Bitcoin ile bağış istemişlerdi

Hack Point Research, geçtiğimiz günlerde gündeme gelen ‘bağış’ e-postalarına da raporunda değindi. Bilgisayar korsanları, **Dünya Sağlık Örgütü**’nün **koronavirüsle** mücadelesine destek olmak isteyenler için, bağış yapma çağrısının yer aldığı bir e-mailde, bir **Bitcoin** cüzdanı adresi paylaşmıştı.

Google, DSÖ gibi resmi kurumların kimliğine bürünmeye çalışan, kuruluşları taklit eden e-postalardaki dolandırıcılığı takip ederek, Nisan ortalarında sadece bir hafta içinde, **18 milyonun** üzerinde koronavirüs ile ilgili kötü amaçlı yazılım ve kimlik avı maili tespit ettiğini açıkladı.

Anlaşılan o ki, **COVID-19 pandemisi** sürecinde, insanlardaki endişe ve panik havası sürdükçe, bilgisayar korsanları da çeşitli yöntemlerle insanları kullanmak ve bilgilerini çalmak için yöntemler geliştirmeye devam edecek.