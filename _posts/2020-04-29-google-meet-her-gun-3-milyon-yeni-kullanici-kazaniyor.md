---
id: 6162
title: 'Google Meet Her Gün 3 Milyon Yeni Kullanıcı Kazanıyor'
date: '2020-04-29T14:13:20+03:00'
author: 'Ahmet Can Bilici'
layout: post
guid: 'https://intersiber.com/?p=6162'
permalink: /google-meet-her-gun-3-milyon-yeni-kullanici-kazaniyor/
post_views_count:
    - '35'
image: /wp-content/uploads/2020/04/google-meet-her-gun-3-milyon-kullanici-kazaniyor.jpeg
categories:
    - Genel
tags:
    - 'google meet'
---

Google CEO’su Sundar Pichai, şirketin ilk çeyrek kazançları ile ilgili yaptığı açıklamada, şirketin telekonferans hizmeti **Google Meet**’in günde yaklaşım 3 milyon kullanıcı kazandığını duyurdu. Google, 9 Nisan’da yaptığı duyuruda her gün 2 milyondan fazla kullanıcının Meet ile tanıştığını ifade etmişti.

Koronavirüs salgınının ardından birçok okul ve iş yeri, uzaktan çalışma modeline geçtiğinden bu yana video konferans uygulamalarına olan talep artıyor. Uzaktan eğitimler ya da uzaktan yapılan toplantılar, **Google Meet** gibi hizmetlerin yükselişini sağladı.

Pinchai, platformun önemli bir dönüm noktasını geride bıraktığını belirterek, “Şu anda her gün yaklaşık 3 milyon kullanıcı kazanıyoruz ve Ocak ayından bu yana kullanım oranında 30 kat artış gördük. Artık günde 100 milyondan fazla Meet toplantı katılımcısı var” dedi.

<figure class="wp-block-image size-large">![](https://intersiber.com/wp-content/uploads/2020/04/google-meet-nedir.jpeg)</figure>## Günlük 100 milyon kullanıcıya ulaştı

G Suite’in bir parçası olan Google Meet kullanımında insanları teşvik etmek adına Google, 3 Mart’ta Meet’in bazı gelişmiş özelliklerine ücretsiz erişim sundu ve 9 Eylül’e kadar ücretsiz erişilen özelliklerin genişletileceğini söyledi. Google, başta Zoom olmak üzere Microsoft Teams gibi rakiplere karşı elini güçlendirmek adına, ızgara benzeri bir görüntü ve arka plan gürültü ayarlama özellikleri de dahil, birçok özellik eliyor. Ancak Google’ın günlük 100 milyonluk kullanıcısı, Zoom’un 300 milyonluk kullanıcı sayısından hala oldukça düşük.

## Google’ın ilk çeyrek geliri 6,8 milyar dolar

Google’ın ana şirketi **Alphabet**, 2020’nin ilk mali çeyreğinde 41,2 milyar dolar gelir elde ederek, 6,8 milyar dolar kar elde ettiğini bildirdi. **G Suite**’i içeren bulut bilişim hizmetleri ise, geçen yılın aynı dönemine göre yüzde 55 artışla 2,8 milyar dolar gelir sağladı.