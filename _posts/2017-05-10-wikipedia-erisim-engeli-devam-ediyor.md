---
id: 832
title: 'Wikipedia Erişim Engeli Devam Ediyor'
date: '2017-05-10T22:43:45+03:00'
author: 'Hakan Torun'
layout: post
guid: 'https://www.intersiber.com/?p=832'
permalink: /wikipedia-erisim-engeli-devam-ediyor/
post_views_count:
    - '622'
image: images/wikipedia.jpg
categories:
    - Genel
    - 'Öne Çıkan'
tags:
    - engel
    - sansür
    - 'son durum'
    - wikipedia
---

Wikipedia, 29 Nisan 2017 tarihinde erişilebilen tüm diller düzeyinde, Bilgi Teknolojileri ve İletişim Kurumu (BTK) tarafından engellenmişti. Erişim engeline sebep olarak BTK, Wikipedia’nın ülke güvenliğine karşı tehdit barındırdığını ifade etmişti.

BTK tarafından Twitter üzerinden yapılan İngilizce ve Türkçe açıklamalarda, Türkiye’nin terör örgütlerini desteklediğini belirten içeriklerin tüm girişimlere rağmen Wikipedia’dan çıkarılmadığı ve özetle https protokolü haricinde Wikipedia’ya erişim sağlanamadığı için sadece ilgili içeriklerin değil tüm internet sitesinin engellendiğine işaret edilmişti.

Tüm bu gelişmelerin ardından, Wikipedia’nın yönetimini sağlayan Wikimedia Vakfı tarafından açılan dava mahkemece geri çevrildi.

Wikipedia’nın Türkçe sürümü olan Vikipedi, engelleme sonrası logosunu sansürleyerek kullanmaya başladı. Şimdilik Türkiye’de Wikipedi’ya erişim henüz sağlanamıyor. Wikimedia Vakfı ise konuyla ilgili adım atmaya devam edecek gibi görünüyor.