---
id: 8757
title: 'Çinli Marka Oukitel’den 38 Gün Pil Ömrüne Sahip Akıllı Telefon'
date: '2020-06-29T19:36:00+03:00'
author: 'Beyza Bayrakdar'
layout: post
guid: 'https://intersiber.com/?p=8757'
permalink: /cinli-marka-oukitelden-38-gun-pil-omrune-sahip-akilli-telefon/
post_views_count:
    - '99'
image: images/cinli-marka-oukitel-den-38-gun-pil-omrune-sahip-akilli-telefon.jpg
categories:
    - Mobil
tags:
    - oukitel
    - 'Oukitel WP5 Pro'
---

Kullanıcılarına farklı arazi koşullarında dilediğince kullanım fırsatı sunan akıllı telefon markası **Oukitel**, tank gibi sağlam olduğunu iddia ettiği yeni akıllı telefonunu tanıttı. Kırılmaya ve çizilmeye karşı dayanıklı akıllı telefonlarıyla tanınan **Oukitel**‘in yeni piyasaya sürdüğü modeli **WP5 Pro**, **8.000 mAh** bataryasıyla kullanıcılarına tek şarjla **38 güne** kadar dayanan pil ömrü sunuyor.

Sınıfındaki cihazlarla karşılaştırıldığında daha uygun fiyatıyla rekabetçi özellikler sunan akıllı telefonun **IP68 / IP69** sertifikaları bulunuyor. Bu sertifikalar da cihazın suyla temasa karşı ve düşmelere karşı tam koruma sağladığını belirtiliyor.

<figure class="wp-block-image size-large">![](images/Oukitel-WP5-Pro-Phone-1600x900.jpg)</figure>**155 x 76 x 18 mm** boyutlarında ve **285** gram ağırlığında olan **Oukitel WP5 Pro**‘nun teknik özelliklerine gelecek olursak, akıllı telefon **5.5** inç büyüklüğündeki **HD+** ekranından **720 x 1400** piksel çözünürlük sunuyor. Cihazın önünde **5** **MP**‘lik bir kamera, arkasında ise **2 MP** derinlik sensörü ile **13 MP**’lik arka kamerası makro lensler ile birleştirilerek tasarlanmış. Bunun yanında **4 GB RAM** ve **64 GB**’lık depolama alanı sunan cihaz **micro SD** desteği ile **128 GB**’a kadar genişletilebiliyor.

Karanlık tema ve jest navigasyon gibi bazı kullanışlı özelliklere de sahip olan akıllı telefon **Android 10** işletim sistemiyle birlikte geliyor. Ayrıca telefonun şaşırtıcı özelliklerinden biri de cihaz **1,5** metre suyun altında **30** dakikaya kadar çalışabiliyor. **Oukitel WP5 Pro, 159$** olarak yani 1.089 TL’lik fiyatıyla karşımıza çıkıyor.

**7 Temmuz** tarihinde şirketin resmi internet sitesi üzerinden **Oukitel WP5 Pro**‘nun global satışı başlayacak.