---
id: 6555
title: 'Google’ın Güvenlik Doğrulama Kodu Uygulaması Authenticator Güncellendi'
date: '2020-05-07T19:02:07+03:00'
author: 'Ahmet Can Bilici'
layout: post
guid: 'https://intersiber.com/?p=6555'
permalink: /googlein-guvenlik-dogrulama-kodu-uygulamasi-authenticator-guncellendi/
post_views_count:
    - '97'
image: /wp-content/uploads/2020/05/google-in-guvenlik-dogrulama-kodu-uygulamasi-authenticator-guncellendi.png
categories:
    - Genel
tags:
    - google
    - 'google authenticator'
---

Google, iOS ve Android’te çift faktörlü kimlik doğrulama için, kısa süreli tek kullanımlık şifreler sağlayan güvenlik uygulaması **Google** **Authenticator’ı** güncelledi.

## 2012 yılında tanıtıldı

**Google** **Authenticator**, ilk olarak Google’ın kendi mobil altyapısı Android için geliştirildi ardından iOS altyapısı için de sunuldu. Çeşitli sitelere giriş yaparken, akıllı telefon üzerinden tek kullanımlık şifreler veren Authenticator, en etkili çift faktörlü kimlik doğrulama uygulamaları arasında yer aldı.

2012 yılında tanıtılan Authenticator, desteklendiği platformlarda otomatik güvenlik kodu üreten bir uygulama. Google Authenticator ile, web sitelere girişte tek kullanımlık kod için, SMS ile kod alma sorunu da tarihe karışmıştı.

<figure class="wp-block-image size-large">![](https://intersiber.com/wp-content/uploads/2020/05/google-authenticator-nedir.jpg)</figure>En son olarak, 2017 yılında güncelleme alan Google Authenticator, bunun ardından tasarım da dahil olmak üzere herhangi bir güncelleme almadı. Ancak aradan geçen üç yılın ardından, **Google’ın** **çift** **faktörlü** **kimlik** **doğrulama** uygulamasına ciddi bir güncelleme geldi.

## Yeni güncellemenin özellikleri

**Google** **Authenticator** güncellemesi, hesap bilgilerinin farklı cihazlar arasında taşınmasını sağlayacak. Authenticator yüklü cihazlar arasında, QR kod kullanılarak mevcut giriş bilgileri içe ve dışa aktarılabilecek. Uygulama kullanıcıları, bu özelliklerle veri aktarımı yapma şansına sahip olacak.

Güncellemeyle gelen diğer bir özellikse, çeşitli tasarımsal iyileştirmeler. Büyük ekranlı akıllı telefonlar için, tasarımı baştan sona optimize edilen Google Authenticator, bunun dışında **karanlık** **mod** seçeneği ile de kullanılabilecek.