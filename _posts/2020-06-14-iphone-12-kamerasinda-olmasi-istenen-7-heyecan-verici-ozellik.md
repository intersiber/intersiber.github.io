---
id: 8451
title: 'iPhone 12 Kamerasında Olması İstenen 7 Heyecan Verici Özellik'
date: '2020-06-14T20:53:00+03:00'
author: 'Ahmet Can Bilici'
layout: post
guid: 'https://intersiber.com/?p=8451'
permalink: /iphone-12-kamerasinda-olmasi-istenen-7-heyecan-verici-ozellik/
post_views_count:
    - '65'
image: /wp-content/uploads/2020/06/iphone-12-kamerasinda-olmasi-beklenen-7-heyecan-verici-ozellik.jpg
categories:
    - Apple
    - Mobil
tags:
    - apple
    - iphone
    - 'iphone 12'
---

**Apple’ın** yeni amiral gemisi akıllı telefonu **iPhone 12**’nin piyasaya çıkış tarihi ertelenebilir gibi görünse de, bu yıl içinde onunla tanışacağımız gerçeği değişmiyor. Bu da, heyecan verici yeni bir kamera demek…

**iPhone 11’in Pro** versiyonu dahi, fotoğrafik bakış açısıyla yaklaşıldığında beklentilerin çok üzerine çıkamadı. **Huawei P40 Pro**, sunduğu özelliklerle en iyi kameralı telefon ünvanını hak ediyor.

iPhone 12’nin, Apple’ın akıllı telefon kamerasındaki kalitesini yeniden ortaya koymak için bazı özelliklere sahip olması bekleniyor. Bugüne kadar gelen söylentiler arasında, iPad Pro etkinliğinde tanıtılan, derinlik algılama sensörü **LIDAR’ın** kameraya eklenmesi yer alıyor.

Apple iPhone 12 kamerasında beklenen, -ya da istenen- 7 özelliği sıraladık.

## Ultra geniş kamera için daha parlak bir lens

<figure class="wp-block-image size-large">![](https://intersiber.com/wp-content/uploads/2020/06/iphone-12-kamera-ozellikleri.jpeg)</figure>iPhone 11, Apple’ın akıllı telefonlarında ilk kez ultra geniş bir kamera getirdi. Ancak nispeten yavaş bir f/2.4 **lens**, **kamera** içinde biraz zayıf kaldı. Düşük ışık durumunda çok iyi bir performans sunamayan ultra geniş kamera, Huawei P40 Pro’da ultra geniş modda yer alan f/1.8 lens ile, daha parlak bir diyafram konsepti ile gelebilir.

## Geliştirilmiş hibrit zoom

**iPhone 11 Pro** ve iPhone 11 Pro Max modellerinde, standart iPhone 11’de yer almayan bir **telefoto** **kamerası** var. Ancak 2x optik zoom, Huawei P40 Pro’nun 5x optik zoom gücünün yanında zayıf kalıyor. Samsung Galaxy S20 Ultra ise, 10x hibrit zoom ile bu alanda şampiyon…

Teknoloji devleri, yakınlaştırma gücünü artırmak için farklı teknikler kullanıyor. Örneğin Samsung, Galaxy S20 Ultra’da periskop mercek kullanıyor. Gelen bilgilere göre iPhone 12’nin periskop merceğe sahip olması zor görünüyor. Ancak **telefoto** kamerası, Google Pixel 4’te yer alan süper çözünürlüklü sisteme sahip olabilir.

## Kamera uygulamasında ‘pro’ özellikler

Apple, bu zamana kadar **iPhone** kamera uygulamasında, sade bir deneyim sunmaya çalıştı ve geri kalan birçok şeyi, üçüncü taraf uygulamalara bıraktı. Ancak arayüzü çok karışık bir hale getirmeden de, Apple iPhone 12’de fark yaratacak bir yol önerebilir.

**Raw** + **HEIC**, yani ham fotoğraf çekimi yapabilmek, bazı kullanıcıların beklediği özelliklerden. Bu da, Smart HDR algoritmalarınada kendi ayarlarımızı yapma olanağı sunabilir. **Spectre** **Camera** uygulaması gibi, bazı hesaplama teknikleri kullanarak **uzun** **pozlama** **modu** sunan çalışmalar da, kamera uygulamasında fark yaratabilecek bir durum olabilir.

## Video portre modu

**iPhone** kameralarında, portre modu kullanıcıların çok beğendiği özellikler içinde yer alıyor. Ancak Samsung, Galaxy Note 10 Plus gibi modellerde canlı odak içeren **video** modunu deniyor. Her ne kadar zor bir yaklaşım olsa da, kameraya yakın ve uzak olan nesnelerin derinlikleri analiz eden ve arka planda kalan, odak dışı öğeleri bulanıklaştıran bir video çekimi, iddialı olabilir.

iPhone 12, **LIDAR** sensörü ile geldiği takdirde bu konuda elini güçlendirebilir. iPhone, bu özelliği sunana kadar Sony ZV-1 gibi kamera modelleri, Youtuberlar için en iyi vlogger kameraları listesinde üst sırada yer almaya devam edecek…

## Çok yönlü bir gece modu

<figure class="wp-block-image size-large">![](https://intersiber.com/wp-content/uploads/2020/06/apple-kamerasi-gece-modu.png)</figure>**iPhone 11** serisinde yer alan gece modu iddialı bir kamera özelliğiydi. Ancak iyileştirilecek yönleri bulunuyor.

iPhone 12’nin her üç modelinde de, lenslerde **gece** **modunun** olması beklenen bir özellik. Modun otomatik olarak seçilmesi yerine manuel olarak kullanılması da iyi bir kamera özelliği olabilir.

## Daha yüksek çözünürlük

Apple, şu ana kadar Samsung Galaxy S20 Ultra ve Huawei P40 Pro’nun yüksek çözünürlüklü sensör kullanımına karşı bir şey sunamadı. **iPhone** **kameraları** buna rağmen, fotoğraf işlemcisi ile yüksek kalitede fotoğraflar sunmaya devam ediyor. Ancak yine de çözünürlüğün artması önemli olabilir. Ana kameranın **16MP** sensöre sahip olduğunu görmek, birçok Apple kullanıcısını memnun edebilir.

## iCloud’da sınırsız fotoğraf depolama

Google Fotoğraflar’ın en iyi özelliklerinden biri, 16MP fotoğraf ve 1080p videolarda sınırsız saklama seçeneği sunması. Google’ın bu teklifini düşününce, **Apple’ın** **iCloud’da** sunduğu sınırlı saklama kapasitesi düşündürücü oluyor.

iCloud şu anda 5GB’lık ücretsiz depolama alanı sunuyor ve bunu aştığınızda, 50GB’dan 2TB’a kadar ücretli planlar bulunuyor.