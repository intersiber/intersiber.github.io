---
id: 9617
title: 'Google Stadia Nedir? Hangi Oyunlar Mevcut, Nasıl Oynanır?'
date: '2020-11-11T18:47:45+03:00'
author: 'Ahmet Can Bilici'
layout: post
guid: 'https://intersiber.com/?p=9617'
permalink: /google-stadia-nedir-hangi-oyunlar-mevcut-nasil-oynanir/
post_views_count:
    - '46'
image: images/google-stadia-nedir-hangi-oyunlar-mevcut-nasil-oynanir.jpeg
categories:
    - Oyun
tags:
    - 'google stadia'
---

**Google** **Stadia**, Google’ın hemen tüm platformlarda oynanabilen oyunlar sunduğu bir bulut oyun hizmetidir. Stadia, gitgide artan sayıda oyunun eklendiği kütüphanede, ücretsiz ve premium abonelik modelleri ile oyunlar sunmaktadır.

Google tarafından geliştirilen Stadia, kullanıcıların tüm oyun kitaplığına erişmek için ödeme yapmasına izin vermek yerine, internetten yayın yapmak için oyun satın almasını zorunlu kılıyor.

Stadia aboneliğiyle, Chrome ve Android’in yanı sıra, Windows PC ya da Mac dahil olmak üzere, sahip olduğunuz hemen hemen tüm cihazlarda oyun yayını yapabilirsiniz. Chromecast Ultra (ya da gelecekte Google TV) oyunları TV’nizde 4K çözünürlükte yayınlayabilirsiniz.

Şu anda bir oyun konsolunuz ya da iyi bir oyun PC’niz yoksa, telefon ya da tablette oyun oynamak istiyorsanız **Google** **Stadia** oyunları sizin için incelemeye değer olabilir.

Bulut oyunları ya da fiziksel kopyalara ihtiyaç duymadan oyun akışı, oyunları cihazınız yerine uzak bir sunucuda işler. Bu da, bir oyunu konsola ihtiyaç duymadan oynamanıza izin verir.

Google Stadia’nın sürekli genişleyen bir oyun kitaplığı var ancak ilgilendiğiniz oyunlara bağlı olarak, favorilerinizin mevcut olduğundan emin olmak için kitaplığa göz atmak isteyebilirsiniz. Stadia’da istediğiniz oyunlar yoksa, diğer bulut oyun platformları **Xbox** **Cloud** **Gaming** ya da **Amazon** **Luna’yı** inceleyebilirsiniz.

## Google Stadia’yı çalıştırmak için gereken sistem gereksinimleri

Google Stadia için ihtiyacınız olan tek şey bir Google Stadia hesabı! En az 10 Mbps kapasiteli bir Wi-fi ya da LTE veri bağlantısı da gerekmekte. Google Play Store’dan Stadia uygulaması ya da diğer platformlar için web tarayıcısına ihtiyacınız var.

Tabii ki bir oyun koluna da ihtiyaç duyacaksınız. Stadia oyun kontrol cihazının fiyatı şu anda **Türkiye’de** 2200 TL civarında satılıyor. Desteklenen üçüncü taraf oyun kolları içinde de seçim yapabilirsiniz. Stadia, Xbox oyun kolu ya da Sony’nin DualShock PS4 oyun kolu ile de çalışıyor.

<figure class="wp-block-image size-large">![](images/google-stadia-oyun-kolu.jpg)</figure>Apple’ın kısıtlamaları nedeniyle, **App** **Store’da** **Stadia** **uygulaması** sadece oyunların satın alınmasına izin veriyor. Oyunları doğrudan bir iPhone ya da iPad’de oynamak için Stadia’yı kullanamazsınız, uygulamayı sadece diğer cihazlarda yönetmek için kullanabilirsiniz.

## Çevrimiçi oyun ve kütüphane

Bir Google Stadia hesabıyla erişilebilen tüm mevcut oyunlar oyun kitaplığında bulunabilir. Bu oyunların tümü ayrıca satın alınabilen ya da Stadia Pro abonelerine ücretsiz sunulan içeriklerdir.

<figure class="wp-block-image size-large">![](images/google-stadia-da-hangi-oyunlar-var.png)</figure>Oyun kütüphanesinde, Kasım 2020 itibariyle Assassin’s Creed: Odyssey, Borderlands 3, Red Dead Redemption 2 gibi popüler oyunlar mevcut.

Aylık 10 dolar abonelik ücreti sunan Stadia şu anda Türkiye’deki kullanıcılara sunulmadı. Stadia, 1 aylık ücretsiz deneme sunuyor.

<figure class="wp-block-image size-large">![](images/google-stadia-abonelik-fiyati-ne-kadar.png)</figure>Ancak Türk oyun severler, Stadia’yı ve sunduğu avantajları takip etmeyi sürdürüyor.