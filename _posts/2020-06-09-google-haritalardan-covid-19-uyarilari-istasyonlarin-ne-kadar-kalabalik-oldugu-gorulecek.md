---
id: 8276
title: 'Google Haritalar’dan COVID-19 Uyarıları: İstasyonların Ne Kadar Kalabalık Olduğu Görülecek'
date: '2020-06-09T15:01:18+03:00'
author: 'Ahmet Can Bilici'
layout: post
guid: 'https://intersiber.com/?p=8276'
permalink: /google-haritalardan-covid-19-uyarilari-istasyonlarin-ne-kadar-kalabalik-oldugu-gorulecek/
post_views_count:
    - '50'
image: /wp-content/uploads/2020/06/google-haritalar-dan-covid-19-uyarilari-istasyonlarin-ne-kadar-kalabalik-oldugu-gorulecek.jpg
categories:
    - Genel
tags:
    - google
    - 'google haritalar'
    - koronavirüs
---

**Koronavirüs** salgınına karşı önlem almak adına birçok teknoloji şirketi, sağladığı servislerde bazı özellikler geliştiriyor. Bu şirketler arasında yer alan **Google**, normalleşme sürecinde yasakların kalktığı şehirlerde insanların daha rahat gezebilmesi adına COVID-19 uyarılarını vermeye başladı. Toplu taşımaları kullanarak yol tarifleri almak istediğinizde, maske takmak gibi uymanız gereken zorunlu kuralları göstermenin yanı sıra Google Haritalar koronavirüs konusunda farklı öneriler de sunuyor.

## İstasyonların ne kadar kalabalık olduğunu öğrenin

<figure class="wp-block-image size-large">![](https://intersiber.com/wp-content/uploads/2020/06/google-haritalar-koronavirus-uyarilari.png)</figure>Google Haritalar, toplu taşımayı kullananlar için istasyonların genellikle ne kadar kalabalık olduğunu verilerle sunuyor. Google’ın Haritalar uygulamasının ürün direktörü Ramesh Nagarajan, paylaştığı blog içeriğinde **Google** **Haritalar’da** bir istasyon arandığında, anonimleştirilmiş bilgilerden yolan çıkan sistemin, **Google** hesaplarının konum geçmişini etkinleştiren kişiler üzerinden bir tahmin sunduğunu ifade etti.

## COVID-19 kontrol noktaları

**Google** **Haritalar** ayrıca, sürüş modunda koronavirüs kontrol noktaları konusunda da bilgilendirme yapıyor. Navigasyonda rotanın oluşturulmasının ardından gerekli bilgiler ekrana düşüyor.

Uygulamanın, salgın sürecinde getirdiği diğer bir önemli özellikse, COVID-19 test merkezleriyle ilgili bilmeniz gerekenleri size iletmesi. Test merkezlerine gittiğinizde geri çevrilmemeniz için Google Haritalar, Endonezya, İsrail, Filipinler, Güney Kore ve ABD gibi ülkelerde bazı tesisler için “Bu **COVID**–**19** merkezinde test için randevu gerekebilir” benzeri uyarıları veriyor.

**Google**, salgının yükselişe geçtiği Mart ayında, insanları çeşitli semptomlar gösterme aşamasında doğrudan hastaneye gitmek yerine, doktorları aramaya teşvik etmeye başlamıştı.