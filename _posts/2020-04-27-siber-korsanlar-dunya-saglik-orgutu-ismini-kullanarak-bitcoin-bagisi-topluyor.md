---
id: 6049
title: 'Siber Korsanlar, Dünya Sağlık Örgütü İsmini Kullanarak Bitcoin Bağışı Topluyor'
date: '2020-04-27T14:00:57+03:00'
author: 'Ahmet Can Bilici'
layout: post
guid: 'https://intersiber.com/?p=6049'
permalink: /siber-korsanlar-dunya-saglik-orgutu-ismini-kullanarak-bitcoin-bagisi-topluyor/
post_views_count:
    - '46'
image: images/siber-saldirganlar-dunya-saglik-orgutu-ismini-kullanarak-bitcoin-bagisi-topluyor.jpg
categories:
    - Güvenlik
tags:
    - koronavirüs
---

**Koronavirüs** pandemisi, dünya çapında birçok şirket ve kurumun mücadele vermesine neden olurken, bir yandan da bu krizi fırsata çevirmek isteyenler oluyor. Siber saldırganlar da, krizden faydalanmak isteyen gruplar arasında.

Bilgisayar korsanları, binlerce insana e-mail göndererek, Dünya Sağlık Örgütü adına **kripto paralar** ile bağış topladıklarını ifade ediyor.

Hedeflerine sahte e-mailler gönderen siber saldırganlar, DSÖ ismi ile, koronavirüs pandemisi adına herkesten bağış talep edildiğini belirtiyor. Aşağıda yer alan e-postanın detaylarında, DSÖ’nün dünyanın birçok ülkesinde salgınla mücadele için çalıştığı ve bu kapsamda bağış alabileceği belirtiliyor.

<figure class="wp-block-image size-large">![](images/sahte-dso-e-maili-1600x770.jpeg)</figure>## BTC ve BTC Cash topluyorlar

Siber saldırganların, maillerde verdikleri kripto para cüzdanlarına bakınca, **BTC ve BTC Cash** üzerinden bağış almaya çalıştıkları görülüyor. Ancak cüzdanla ilgili detaylar incelendiğinde, henüz kimsenin korsanlara parasını kaptırmadığı da görülüyor.

<figure class="wp-block-image size-large">![](images/siber-saldirganlar-btc-bagisi-topluyor-1600x972.jpg)</figure>Dünya çapında birçok kurum, **koronavirüse** karşı farklı alanlarda mücadele veriyor. Yüz milyonlarca kişinin evlerine kapandığı bugünlerde, bağış yapmaya karar verirseniz son derece dikkatli olmanız gerekiyor. Korsanlar, koronavirüsü sadece bağış için değil aynı zamanda **kötü amaçlı yazılımlar**la bilgisayarınıza sızma amacıyla da kullanıyor. Bu nedenle, şüpheli bağlantılara tıklamamanız ve dosyaları indirmemeniz önem taşıyor.