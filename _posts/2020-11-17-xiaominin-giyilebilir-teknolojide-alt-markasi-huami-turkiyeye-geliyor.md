---
id: 9693
title: 'Xiaomi’nin Giyilebilir Teknolojide Alt Markası Huami Türkiye’ye Geliyor'
date: '2020-11-17T10:08:39+03:00'
author: 'Ahmet Can Bilici'
layout: post
guid: 'https://intersiber.com/?p=9693'
permalink: /xiaominin-giyilebilir-teknolojide-alt-markasi-huami-turkiyeye-geliyor/
post_views_count:
    - '29'
image: /wp-content/uploads/2020/11/xiaomi-nin-giyilebilir-teknolojide-alt-markasi-huami-turkiye-ye-geliyor.png
categories:
    - 'Giyilebilir Teknoloji'
tags:
    - huami
    - xiaomi
---

**Xiaomi’nin, akıllı saat ve bileklik modelleri ile bilinen alt markası Huami’nin Türkiye pazarına gireceği iddia edildi. Xiaomi tarafından henüz bir açıklama gelmedi.**

**Amazfit** serisi akıllı saat ve bileklik modelleri ile ünlü, Xiaomi’nin alt markası **Huami’nin** Türkiye pazarına gireceği öne sürüldü. Resmi açıklamanın ilerleyen günlerde gelmesi bekleniyor.

## Amazfit serisi Xiaomi markasıyla satılıyordu

Huami’nin akıllı saat ve bileklik ürünleri, Türkiye’de halihazırda satılmaktaydı ancak Huami yerine Xiaomi Amazfit adı altında tüketici ile buluştu. Huami resmen Türkiye pazarına adım atarsa, akıllı saat ve bilekliklerin satış ve pazarlama organizasyonu artık Huami markası altında ilerleyecek.

## Bir ‘fiyat/performans’ markası

<figure class="wp-block-image size-large">![](https://intersiber.com/wp-content/uploads/2020/11/huami-amazfit-serisi-akilli-saat-ve-bileklik.png)</figure>Huami, başta İspanya, İtalya ve Hindistan olmak üzere, 2020’de birçok ülkede en iyi akıllı saat markaları arasında yer almayı başardı. Uygun fiyatlı ve çok yönlü özellikler içeren ürünleri ile Huami, bir fiyat performans markası olarak anılıyor.

Gelen bilgiler, Huami Türkiye ülke müdürünün daha önce Çinli akıllı telefon markası Meizu’nun Türkiye müdürü olan Murat Sungur Özkan’ın olacağı yönünde. Türkiye’de gün geçtikçe büyüyen akıllı telefon ve bileklik pazarında, Xiaomi, Huami markası ile nasıl bir yer edinecek, göreceğiz.