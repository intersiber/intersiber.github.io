---
id: 6440
title: 'Google Mühendisleri, İki Yıl Önce Zoom’u Satın Almayı Düşünmüş'
date: '2020-05-05T17:57:35+03:00'
author: 'Ahmet Can Bilici'
layout: post
guid: 'https://intersiber.com/?p=6440'
permalink: /google-muhendisleri-iki-yil-once-zoomu-satin-almayi-dusunmus/
post_views_count:
    - '63'
image: /wp-content/uploads/2020/05/google-muhendisleri-iki-yil-once-zoom-u-satin-almayi-dusunmus.png
categories:
    - Genel
tags:
    - google
    - zoom
---

Koronavirüs salgınının ardından dünya çapında popüler hale gelen video konferans uygulaması Zoom’un, 2 yıl önce **Google** **Cloud’da** çalışan mühendisler tarafından satın alınma ihtimali ile gündeme gelmiş.

## Binlerce Google çalışanı Zoom’u kullanıyordu

The Information’ın haberine göre, popüler video konferans uygulaması Zoom, 2018 yılında Google mühendislerinin radarındaydı. O dönem Google mühendisleri, **Hangouts** **Meet** yerine **Zoom** uygulamasını kullanıyordu. Satın alma konusu ise, binlerce mühendisin kullandığı Zoom’un, çalışma maliyetini hesaplamaya kadar gitmiş. Makul bir satın alma fiyatı için araştırma yapan Google mühendisleri, uygulamayı satın almayı düşünmüş.

## Google Meet ile Zoom arasındaki rekabet sürüyor

<figure class="wp-block-image size-large">![](https://intersiber.com/wp-content/uploads/2020/05/google-meet-nedir-video-konferans-uygulamalari.jpg)</figure>Google çalışanları, o dönemde Meet yerine Zoom’u kullanmayı tercih ettiyse de, şu anda uygulamanın kullanılması şirket içinde yasak. Zoom, günlük 10 milyon olan ortalama kullanıcı sayısını, koronavirüs salgınının ardından 300 milyona çıkarmayı başarsa da, Google da Meet odaklı bir politika izliyor ve geçtiğimiz günlerde şirketin CEO’su Sundar Pichai, Google’ın video konferans uygulaması Meet’in günde ortalama **3** **milyon** **yeni** **kullanıcı** kazandığını söyledi.

**Video** **konferans** alanında rekabet gün geçtikçe artarken, Zoom’un ‘dev’ rakipleri çeşitli hamlelerle pazardaki paylarını artırmaya çalışıyor. Bugünlerde ortaya çıkan bu ‘geçmişteki satın alma hikayesi’ ise, belki de Google çalışanlarının ne kadar büyük bir fırsatı kaçırdığını gösteriyor.

Zoom hisseleri, kullanım oranının 30 katının üzerine çıkmasının ardından fırlamış, şirketin CEO’su **Eric** **Yuan** Forbes milyarderler listesinde kendine yer bulmuştu.

*Ayrıca bakınız:*

<figure class="wp-block-embed-wordpress wp-block-embed is-type-wp-embed is-provider-intersiber"><div class="wp-block-embed__wrapper">> [Zoom Alternatifi 3 Video Konferans Uygulaması](https://intersiber.com/zoom-alternatifi-3-video-konferans-uygulamasi/)

<iframe class="wp-embedded-content" data-secret="Qkbbnn8gW8" frameborder="0" height="338" marginheight="0" marginwidth="0" sandbox="allow-scripts" scrolling="no" security="restricted" src="https://intersiber.com/zoom-alternatifi-3-video-konferans-uygulamasi/embed/#?secret=Qkbbnn8gW8" style="position: absolute; clip: rect(1px, 1px, 1px, 1px);" title="“Zoom Alternatifi 3 Video Konferans Uygulaması” — İntersiber" width="600"></iframe></div></figure>