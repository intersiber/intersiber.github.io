---
id: 10215
title: 'Zoom’dan 2021 İçin Güvenlik Öngörüleri: Çok Faktörlü Kimlik Doğrulama Önem Kazanacak'
date: '2020-12-30T16:34:11+03:00'
author: 'Ahmet Can Bilici'
layout: post
guid: 'https://intersiber.com/?p=10215'
permalink: /zoomdan-2021-icin-guvenlik-ongoruleri-cok-faktorlu-kimlik-dogrulama-onem-kazanacak/
post_views_count:
    - '15'
image: /wp-content/uploads/2020/12/zoom-dan-2021-icin-guvenlik-ongoruleri-cok-faktorlu-kimlik-dogrulama-onem-kazanacak.png
categories:
    - Güvenlik
tags:
    - 'jason lee'
    - zoom
---

Koronavirüs pandemisinin ardından, günlük aktif kullanıcı sayısını yüz milyonlarca çıkaran Zoom, 2020 yılında popülerliğini en çok artıran video konferans uygulaması oldu. Zoom gibi video konferans platformlarının daha fazla tercih edilmesi, siber saldırganların da hedefini buraya yöneltmesine neden oldu. Zoom’un bilgi güvenliği üst düzey yöneticisi (CISO) Jason Lee, gelecek yıl için güvenlik öngörülerini aktardı.

## Hibrit bir iş gücüne dönüşüm

Koronavirüs döneminde birçok şirket, tamamen uzaktan çalışma modelini benimsedi. Lee’ye göre bu noktada ağ güvenliği yeniden gözden geçirilmeli ve etkili bir koruma stratejisi uygulanmalı. Bununla birlikte MDM, yani mobil cihaz yönetimi de dikkate alınmalı. Lee’ye göre uç noktadaki verilerin korunması kritik hale gelecek. Kendi cihazını getir gibi iş uygulamaları, personellerin günlük olarak kullandıkları araçlara daha güvenli bir şekilde erişmesinin sağlanmasını gerektirecek.

## Çok faktörlü kimlik doğrulama süreçleri önem kazanacak

2021’de öne çıkacak diğer güvenlik yaklaşımları içinde, şirket ekipmanlarından ziyade çalışanların cihazlarının desteklenmesi söz konusu olacak. Bu da çok faktörlü kimlik doğrulama çözümlerini bir adım öne çıkaracak. Şifresiz yaklaşımlar ve diğer faktörler, 2021’in güvenlik trendlerinden olacak.

## 2021’in odak noktası ‘sıfır güven’

Jason Lee, 2021’nin güvenlik politikalarında odak noktanın, “sıfır güven” modeli olacağını belirttti. Bu modelde, çalışanlar ilgili veri düzeyine ulaşmadan önce kimlik doğrulama onayından geçmekte. Sıfır güven modelinde, çalışanlar bir veriye erişirken, o veriye ihtiyaç duyup duymadıkları sürekli olarak kontrol edilir. Bununla birlikte şirketler, uzak iş gücünün daha güvende olması adına uç noktadaki denetimlerini de artıracak.