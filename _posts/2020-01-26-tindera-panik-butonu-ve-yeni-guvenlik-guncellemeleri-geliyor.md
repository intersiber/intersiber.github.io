---
id: 1277
title: 'Tinder&#8217;a Panik Butonu ve Yeni Güvenlik Güncellemeleri Geliyor'
date: '2020-01-26T19:48:47+03:00'
author: 'Hakan Torun'
layout: post
guid: 'https://intersiber.com/?p=1277'
permalink: /tindera-panik-butonu-ve-yeni-guvenlik-guncellemeleri-geliyor/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '42'
image: /wp-content/uploads/2020/01/tinder-panic-button-panik-butonu.jpeg
categories:
    - Mobil
    - 'Öne Çıkan'
tags:
    - 'match group'
    - noonlight
    - tinder
    - 'tinder güvenlik özellikleri'
    - 'tinder panik butonu'
    - 'tinder panik butonu nasıl çalışır'
---

Dünya’nın en popüler randevu uygulaması olan Tinder yeni güvenlik güncellemelerini duyurdu. Güvenlik güncellemeleri ile birlikte gelecek olan panik butonu istenmeyen durumların önüne geçilmesini sağlayacak.

PlentyOfFish, OkCupid ve Hinge uygulamalarının da sahipi olan çatı şirket Match Group yeni güvenlik güncellemelerine önem verdiklerini belirtirken, bunun için kişisel güvenlik ürünleri sunan Noonlight’a yatırım yaptı. Şirketin Noonlight’a ne kadar yatırım yaptığı belli değil.

Tinder’a gelecek olan yeni güvenlik güncellemeleri 28 Ocak’ta ABD’de kullanıma sunulacak. Güncellemelerin dünya çapında ne zaman kullanıma sunulacağı ise şimdilik belirsiz.

Noonlight teknolojisi ile birlikte, kullanıcılar ihtiyaç duyduklarında acil durum hizmetlerini konum verileriyle birlikte uyarabilecek.

Kullanıcı Tinder üzerinden biriyle buluşmadan önce, buluşmanın ne zaman ve nerede gerçekleşeceğini kaydettikten sonra acil bir durumda panik butonu vasıtasıyla yardım isteyebilecek.

Tinder’ın yeni güvenlik güncellemelerinden bir diğeri ise, kullanıcıların sahte profil oluşturmalarının önüne geçecek. İnsan destekli yapay zeka çözümleriyle kullanıcıdan istenen pozlarda selfie çekmesi istenecek ve bu sayede kimlik doğrulaması yapılacak.

Çatı şirket Match Group CEO’su Mandy Ginsberg, acil durumlar için yatırım yapan ilk arkadaşlık şirketi olduklarını belirtti.