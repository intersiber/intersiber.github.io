---
id: 7427
title: 'Dragon Uzay Aracı 27 Mayıs&#8217;ta ISS&#8217;e Doğru Fırlatılacak'
date: '2020-05-23T19:30:00+03:00'
author: 'Beyza Bayrakdar'
layout: post
guid: 'https://intersiber.com/?p=7427'
permalink: /dragon-uzay-araci-27-mayista-isse-dogru-firlatilacak/
post_views_count:
    - '82'
image: images/dragon-uzay-araci-27-mayista-isse-dogru-firlatilacak.jpg
categories:
    - Uzay
tags:
    - 'crew dragon'
    - NASA
    - spacex
---

Yoğun incelemelerden sonra **NASA**, ticari ortağı **SpaceX**‘e önümüzdeki hafta ilk astronotlarını uzaya fırlatması için onay verdi.

**NASA** ve **SpaceX**, sanal basın toplantısında çok başarılı bir lansman hazırlığı incelemesi gerçekleştirdiklerini doğruladı. Ajansın Ortak Yöneticisi **Steve Jurczyk**, tüm sistemleri ve tüm riskleri kapsamlı bir şekilde gözden geçirdiklerini söyledi ve oybirliğiyle karar verilen **27 Mayıs** lansmanı için her şeyin yürürlükte olduğunu belirtti.

**27 Mayıs**‘taki lansman penceresi resmi olarak **23:33’te** açılacak ve **Crew Dragon**‘ı taşıyan **Falcon 9,** Florida’daki **Kennedy Uzay Merkezi**‘nden kalkacak. NASA’nın uzay mekiği programı **2011**‘de sona erdiğinden bu yana astronotlar **Rus Soyuz** kapsülleriyle kişi başı **80 milyon dolar** karşılığında uzaya fırlatılıyorlardı. 27 Mayıs’ta ise gemideki astronotlar **Bob Behnken** ve **Doug Hurley** 2011’den sonra **ABD** topraklarından uzaya çıkan ilk astronotlar olacaklar.

<figure class="wp-block-image size-large">![](images/spacex-nasa-astronaut-1600x1066.jpg)</figure>İnceleme sırasında, yetkililer, uçuş esnasında sorun haline gelebilecek **Crew Dragon**’un paraşütleri gibi son birkaç yılda oldukça fazla test gerektiren birçok teknik konudan bahsetti. Ayrıca, geçen yıl **SpaceX**’in **Dragon Crew** kapsülünün bir zemin testi sırasında patlamasıyla ortaya çıkan beklenmedik bir teknik sorunun yanı sıra şirketin **Dragon** üzerinde patlayabilecek beklenmedik yangınları bastırma yeteneği hakkındaki endişeleri de ele aldılar. Sonuçta, herkes risklerin yönetilebilir olduğu sonucuna vardı.

Ayrıca **SpaceX**, lansmandan önce gereken son test serisinin bir parçası olarak **Falcon 9**’un ilk aşamalı motorlarını da test etti. Şirket, NASA’nın **Kennedy Uzay Merkezi**’ndeki fırlatma rampasında tutarak roketteki motorlarını ateşledi ve tüm roket sistemlerinin çalışır durumda olduğunu doğruladı.

<figure class="wp-block-image size-large">![](images/nasa-spacex-1600x1066.jpg)</figure>Astronotları fırlatma rampasına götüren araç bu sefer **Tesla Model X** olacak. **Falcon 9** roketinin üzerinde **SpaceX** logosuyla birlikte **NASA**‘nın logosu da yer alacak. Özel tasarım olarak **SpaceX** tarafından hazırlanan astronotların kıyafetleriyle astronotları daha havalı göstermek amaçlanmış.

İç tasarımıyla **Tesla** araçlardan esintilere sahip olan 4 metre çapında ve 8 metre yüksekliğindeki **Dragon kapsülü** 7 kişilik bir kapasiteye sahip. **Dokunmatik** ekranlarla donatılmış kapsülde kontrollerin otonom olarak gerçekleşebilmesinin yanı sıra astronotlar gerekli durumlarda **manuel** kontrole geçebilecekler. Kenetleme işleminin ilk defa kapsül tarafından yapılması planlanıyor. Herhangi bir aksilik olursa astronotlar kenetlemeyi manuel olarak gerçekleştirecek. Uzay aracı 19 saatlik bir yolculuğun ardından **ISS**‘e kenetlenecek.

<figure class="wp-block-image size-large">![](images/dragon-rocket-spacex-1600x998.jpg)</figure>Uzayda ne kadar kalacaklarına henüz karar verilmeyen iki astronotun görev sonunda kontrollü bir yeniden girişleri ve **SpaceX**’in kurtarma ekibi tarafından alınacakları okyanusa kontrollü inişleri gerçekleştirilecek.

İlk kez **özel bir şirket** tarafından uzaya insan gönderilmesi uzay tarihinde fonksiyonla birlikte formun da önem kazanacağı yeni bir dönem açacak. Bundan sonra daha hızlı gelişim, pek çok yenilik ve tasarımla karşılaşmayı bekliyoruz.