---
id: 6015
title: 'Zoom Hackerların Hedefinde: Hesapları Çalmak İçin Sahte Toplantı Bağlantısı Gönderiyorlar'
date: '2020-04-26T19:30:52+03:00'
author: 'Ahmet Can Bilici'
layout: post
guid: 'https://intersiber.com/?p=6015'
permalink: /zoom-hackerlarin-hedefinde-hesaplari-calmak-icin-sahte-toplanti-baglantisi-gonderiyorlar/
post_views_count:
    - '133'
image: /wp-content/uploads/2020/04/zoom-hackerlarin-hedefinde-bilgileri-calmak-icin-sahte-toplanti-baglantisi-gonderiyorlar.jpg
categories:
    - Güvenlik
tags:
    - koronavirüs
---

Koronavirüs salgınının ardından dünya çapında ciddi bir popülerlik yakalayan Zoom, siber korsanların hedefi oldu. **Zoombombing** gibi konularla gündeme gelen video konferans uygulaması, bu defa da saldırganların Zoom hesap bilgilerini çalmak için attığı maillerle gündemde.

## Sahte Zoom toplantıları linki gönderiyorlar

Salgın öncesi günlük 10 milyon olan aktif kullanıcısını, 300 milyona çıkarak ve birçok şirketin yanı sıra, kurum tarafından da tercih edilen Zoom, hackerların hedefi. Abnormal Security güvenlik firmasına göre hackerlar, Zoom heaplarını çalmak için sahte Zoom toplantı e-maillerini kullanıyor ve katılımcıların kimlik bilgilerine ulaşmaya çalışıyor.

## Toplantı bağlantılarına tıklarken dikkat edin

**Zoom toplantılar**ına katılmak için kullanılan bağlantıları bir yem olarak kullanan hackerlar, toplantı hatırlatıcısı şeklinde davetiye gönderiyor. Zoom toplantı bağlantısına tıklayanlar, Zoom’un anasayfasına benzer şekilde tasarlanmış hacker sitesinde, işinin son verildiği gibi yanlış bilgiler gören kişiler panikleyerek bağlantıya tıklıyor.

<figure class="wp-block-image size-large">![](https://intersiber.com/wp-content/uploads/2020/04/zoom-koronavirus-sonrasi-kullanici-sayisi-rekoru-kirdi-1600x800.png)</figure>Yapılan araştırmalara göre, bu sahte toplantı mailleri en az 50 bin kişiye gönderilmiş durumda. Güvenlik şirketi, hackerların milyonlarca insanın işini kaybetme paniği yaşadığı bugünlerde, insanların korkularının üzerine gittiğini ifade etti. ABD’de son 5 haftada 26 milyon işsiz kalırken, bu sayı gün geçtikçe artıyor. Diğer bir yandan Zoom ise, günlük aktif kullanıcısını 300 milyona ulaştırmayı başardı. Geçtiğimiz günlerde, çalınan **500 bin Zoom hesabı**nın dark web’de satıldığı paylaşılmıştı.

Zoom’u yoğun bir şekilde kullanıyorsanız, gelen bağlantıların güvenilir bir kaynaktan olup olmadığını incelemeniz faydanıza olabilir.