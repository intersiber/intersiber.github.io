---
id: 2806
title: 'Apple&#8217;dan Silikon Vadisi&#8217;ndeki Konut Sorunu İçin 150 Milyon Dolarlık Hibe'
date: '2020-03-07T12:00:04+03:00'
author: 'Batuhan Şahin'
layout: post
guid: 'https://intersiber.com/?p=2806'
permalink: /apple-silikon-vadisi-konut-sorunu-icin-150-milyon-dolarlik-hibe/
post_views_count:
    - '28'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/apple-silikon-vadisindeki-konut-sorunu-icin-150-milyon-dolar-hibe.jpg
categories:
    - Apple
tags:
    - apple
    - 'Housing Trust Silicon Valley'
    - 'silikon vadisi'
---

**Apple**, geçen yıl Kasım ayında Kaliforniya’daki konut sorununa yardımcı olmak için 2,5 milyar dolarlık bir fon oluşturduğunu açıkladı. Bu fonun bir kısmı özellikle Bay Area bölgesi için **150 milyon dolar** ayrıldı ve bugün tahsis edildi.

Dünyanın en pahalı yerleşim bölgelerinden biri olan **Silikon Vadisi**‘nde konut fiyatlarının aşırı yükselmesi ve konut erişilebilirliğinin artık neredeyse imkansız hale gelmesi büyük bir konut problemi yaratıyor.

Kar amacı gütmeyen bir kuruluş olan **Housing Trust Silicon Valley**, silikon vadisi bölgesinde güçlü ve uygun fiyatlı bir konut piyasası oluşturmak için Apple’ın 150 Milyon dolarlık fonunu kullanacak.

*“Apple Uygun Fiyatlı Konut Fonu, Apple’ın Kasım 2019’da Kaliforniya’daki konut bulunabilirliği ve karşılanabilirlik krizini ele almaya yardımcı olmak için verdiği 2.5 milyar dolarlık kapsamlı taahhüdün bir parçasıdır. Başarılı kamu-özel sektör ortaklıkları konusunda köklü bir geçmişe sahip olan Konut Kredisi, inşaat aşamasına geçmek için benzersiz ve esnek sermayeye ihtiyaç duyan projeler için bu fonlara erişmek üzere nitelikli geliştiricilere kredi verecektir. Geliştiricilerin, 24 Mart 2020 tarihinden önce Housing Trust’ın web sitesinde bir teklif talebi sunmaları teşvik edilmektedir.”*

<figure class="wp-block-image size-large">![](images/applesilikonvadisi.jpg)</figure>## Apple konut sorununu çözmek istiyor

Son yıllarda Körfez Bölgesi’ndeki emlak fiyatları çok yükseldi. ABD’de yaşamak için en pahalı yerlerden biri olan bölgede uygun fiyatlı bir konut bulabilmek imkansız durumda. 150 milyon dolarlık hibe ile Silikon Vadisi’ndeki konut sorununun çözülmesi planlanıyor.

**Apple** CEO’su Tim Cook, şirket Kasım ayında fonu açıkladığında uygun fiyatlı konutun istikrar ve gurur anlamına geldiğini söylemişti. **Tim Cook** ayrıca, **Apple**‘ın konut sorunu ile ilgili çözümün bir parçası olmayı taahhüt ettiğini dile getirdi.