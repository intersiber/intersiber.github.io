---
id: 914
title: 'Sahte Whatsapp Uygulaması 1Milyon Android Kullanıcısı Tarafından İndirildi'
date: '2017-11-04T16:28:52+03:00'
author: 'Hakan Torun'
layout: post
guid: 'https://www.intersiber.com/?p=914'
permalink: /sahte-whatsapp-uygulamasi-1milyon-android-kullanicisi-tarafindan-indirildi/
post_views_count:
    - '920'
image: images/whatsapp.jpg
categories:
    - Genel
    - Güvenlik
    - 'Öne Çıkan'
tags:
    - android
    - 'fake whatsapp'
    - 'google play store'
    - 'sahte whatsapp uygulaması'
    - whatsapp
    - 'zararlı whatsapp uygulaması'
---

Dünya’nın en popüler anlık mesajlaşma ve iletişim uygulaması Whatsapp kullanıcıları siber saldırganların hedefi oldu. Dün bazı kullanıcılar tarafından sahte Whatsapp uygulamasının Google Play Store üzerinde yayında olduğu rapor edildi.

Google Play Store üzerindeki, **Update WhatsApp Messenger** isimli uygulama 1 milyon’dan fazla indirildi. Android kullanıcılarını hedefleyen saldırganlar, uygulamayı Play Store üzerinde Whatsapp Inc. yayıncı kimliğiyle yayınladı. Uygulamayı yayınlayan kişiler, esasında yayıncı kimliği olarak Whatsapp Inc.(Space) kullandılar. Fakat son kullanıcı için bu oldukça zor ayırt edilebilir çünkü sonunda sadece bir boşluk var.

<figure aria-describedby="caption-attachment-916" class="wp-caption aligncenter" id="attachment_916" style="width: 728px">![whatsapp-android-fake-app](https://www.intersiber.comimages/hacking-whatsapp-android-app.png)<figcaption class="wp-caption-text" id="caption-attachment-916">Görsel: thehackernews.com</figcaption></figure>

Uygulamayı resmi Play Store mağazasından indirip cihazına kuran kullanıcılar sahte bir Whatsapp uygulaması edinmiş oluyor. Ancak bu uygulama çalıştırıldığında alışılmış bir Whatsapp arayüzü ile gelmiyor ve kullanıcıya son güncellemeyi yüklemesi konusunda yine zararlı kodlar içeren **whatsapp.apk** isminde bir bağlantı içeren arayüzü sunuyor.

Durumun anlaşılması üzerine Google sahte Whatsapp uygulamasını resmi Play Store mağazasından kaldırdı fakat bu 1 milyon’dan fazla indirilmiş olduğu gerçeğini değiştirmiyor.

Kullanıcılar kendilerini korumak için, üçüncü parti uygulama mağazalarını kullanmamalı ve resmi Google Play Store mağazasından uygulama ediniyor olsa dahi dikkatli olmalılar.