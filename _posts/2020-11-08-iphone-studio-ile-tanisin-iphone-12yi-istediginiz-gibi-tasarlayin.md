---
id: 9570
title: 'iPhone Studio İle Tanışın: iPhone 12’yi İstediğiniz Gibi Tasarlayın'
date: '2020-11-08T12:29:56+03:00'
author: 'Ahmet Can Bilici'
layout: post
guid: 'https://intersiber.com/?p=9570'
permalink: /iphone-studio-ile-tanisin-iphone-12yi-istediginiz-gibi-tasarlayin/
post_views_count:
    - '63'
image: images/iphone-studio-ile-tanisin-iphone-12-yi-istediginiz-gibi-tasarlayin.png
categories:
    - Apple
tags:
    - apple
    - iphone
    - 'iphone 12'
    - 'iphone studio'
---

**Apple** kullanıcıları, #**iPhone12studio** adlı hashtagle karşılaştığında ilk anda olayın ne olduğunu anlayamadı ancak **iPhone** **12** **Studio**, iPhone kullanıcılarına akıllı telefonlarını ve aksesuarlarını istedikleri gibi tasarlama şansı sunan bir arayüz ile sunuldu.

**Apple** daha önce, Apple Watch 5. Nesil için bu özelliği sunmuş ve kullanıcılara akıllı saat modellerini diledikleri gibi tasarlama şansı sunmuştu. Bu harika kişiselleştirme özelliği şimdi iPhone için de sunuldu. Tabii tüm modeller için değil, **iPhone 12.**

## Hangi telefon modelleri için iPhone Studio kullanılabilecek?

Apple, **iPhone** **Studio** özelliğini iPhone 12, iPhone 12 Pro, iPhone 12 Pro Max ve iPhone 12 mini için sundu. Özellik şu anda web sitede yer almış olsa da, ilgili özellik Apple’ın bir sonraki etkinliği olan 10 Kasım’da tanıtılacak gibi görünüyor.

Daha önce Apple, Apple Watch kişiselleştirme seçeneklerinde bine yakın farklı tasarımın söz konusu olduğunu söylemişti. iPhone 12 için hazırlanan sitede kaç farklı tasarım oluşturulabileceği belirtilmedi.

## iPhone Studio’da ne yapabilirsiniz?

iPhone Studio özelliğinde, başta telefonun rengini değiştirme, telefona kılıf ekleme ya da bir MagSafe cüzdan ekleme seçeneklerine sahipsiniz. Kılıf ve cüzdanın da rengini değiştirebilir, isminizi tasarımın üzerine yazabiliyorsunuz.

<figure class="wp-block-image size-large">![](images/iphone-12-studio-tasarim-nasil-yapilir.png)</figure>**iPhone** **Studio’da**, telefonunuzun rengine göre cüzdan ya da kılıfın rengini belirleyebilirsiniz.

Hayalinizde nasıl bir iPhone var bilmiyoruz ancak özel iPhone ve iPhone kılıfı tasarımı oluşturmayı sağlayan bu özellikle, siz de kişiselleştirilmiş bir tasarım ortaya çıkarabilirsiniz.