---
id: 7762
title: 'Gerginlik Yükseliyor: Twitter, Trump’ın Tweetini ‘Şiddeti Yüceltme’ Notu İle Kısıtladı'
date: '2020-05-29T14:09:23+03:00'
author: 'Ahmet Can Bilici'
layout: post
guid: 'https://intersiber.com/?p=7762'
permalink: /gerginlik-yukseliyor-twitter-trumpin-tweetini-siddeti-yuceltme-notu-ile-kisitladi/
post_views_count:
    - '37'
image: /wp-content/uploads/2020/05/gerginlik-yukseliyor-twitter-trump-in-tweetini-siddeti-yuceltme-notu-ile-kisitladi.png
categories:
    - 'Sosyal Medya'
tags:
    - twitter
---

**Twitter** ile ABD Başkanı **Donald** **Trump** arasındaki gerginlik, sosyal ağın geçtiğimiz günlerde Trump’ın bir tweeti için, ‘bilgiyi doğrula’ uyarısı koyması ile artırmıştı. ABD’de **George** **Floyd** adlı bir siyahi vatandaşın polis şiddeti nedeniyle hayatını kaybetmesinin ardından başlayan protestolarla ilgili bir paylaşımda bulunan Trump’a, Twitter yine bir uyarı koydu.

Twitter, **Trump’ın**, göstericilerle ilgili olarak “Bu ‘thugs’, George Floyd’un anısına saygısızlık ediyor ve buna izin vermeyeceğim. Vali ile konuştum ve ordunun yanında olduğunu söyledi. Zorluklara karşın durumunu kontrol altına alacağız ancak yağma başlarsa ateş başlar!” attığı tweetin ‘**şiddeti** **yücelttiğini**’ söyledi.

İşte o tweet:

<figure class="wp-block-image size-large">![](https://intersiber.com/wp-content/uploads/2020/05/twitter-trump-in-tweetini-kisitladi.png)</figure>Tweet, doğrudan profilde görüldüğünde bir kısıtlı bir şekilde, erişilemiyor ve içeriği görmek için tıklamak gerekiyor. Tweetin üzerinde, “*Bu Tweet, şiddeti yüceltme hakkındaki Twitter Kuralları’nı ihlal etti. Ancak Twitter, Tweetin erişime açık kalmasının kamu yararına olabileceğini belirledi*” uyarısı bulunuyor.

## Trump, Twitter için ‘Elimde olsa kapatırdım’ dedi

**Twitter** ile **Trump** arasındaki gerilim, bu hafta sosyal ağın, başkanın 2 tweeti için potansiyel olarak yanıltıcı prosedürü uygulayıp, ‘bilgiyi doğrula’ butonu koymasıyla başladı. Trump bunun ardından Twitter’ı ifade özgürlüğünü kısıtlamakla eleştirdi ve sosyal medya ile ilgili bir kararname hazırlandı. Emir kapsamında sosyal ağların yasal korumaları sınırlandırılmış oldu. Twitter, karara imza atarken ‘elimde olsa kapatırdım’ ifadesi ile, Twitter’a karşı olan sinirini gösterdi.