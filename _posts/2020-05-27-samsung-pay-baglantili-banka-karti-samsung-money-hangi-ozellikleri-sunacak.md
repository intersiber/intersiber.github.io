---
id: 7679
title: 'Samsung Pay Bağlantılı Banka Kartı Samsung Money Hangi Özellikleri Sunacak?'
date: '2020-05-27T18:00:38+03:00'
author: 'Ahmet Can Bilici'
layout: post
guid: 'https://intersiber.com/?p=7679'
permalink: /samsung-pay-baglantili-banka-karti-samsung-money-hangi-ozellikleri-sunacak/
post_views_count:
    - '56'
image: images/samsung-pay-baglantili-banka-karti-samsung-money-hangi-ozellikleri-sunacak.png
categories:
    - Genel
tags:
    - samsung
    - 'samsung money'
---

Samsung, Sofi ve **Mastercard** işbirliği ile geliştirdiği, Samsung Pay uygulaması ile bağlantılı Samsung Money kartı ile ilgili detayları paylaştı. Samsung Money by SoFi adlı kart, Samsung Pay uygulaması ile doğrudan bağlantılı olacak.

## Mastercard altyapısına sahip olacak

<figure class="wp-block-image size-large">![](images/samsung-money-nedir-ozellikleri-neler.png)</figure>Mayın ayının başlarında, Samsung’un ödeme sistemi ile ilgili [haberler](https://intersiber.com/samsung-bu-yaz-samsung-pay-banka-kartini-piyasaya-surecek/) çıkmıştı. Ancak şimdi, **Samsung** **Money** kartı ile ilgili daha fazla detay biliyoruz. Ödeme modelinde bir nakit yönetim hesabı ve Samsung Money banka kartı olacak. **Mastercard** altyapısına sahip olacak kart, The Bancorp Bank tarafından verilecek.

Samsung, Samsung Money’nin yüksek bir hesap ücreti ya da yüksek faiz sunmayacağına söz veriyor. Ancak şirket her ne kadar bir söz verse de, gelecekteki finansal etkiler, Samsung Money ile ilgili ücretlerin dalgalanmasına neden olabilir.

## Samsung Pay entegrasyonu

**Samsung** **Money** programının en önemli yönü, **Samsung** **Pay** uygulaması ile olan entegrasyonu. Müşteriler, kart için doğrudan uygulama üzerinden başvuru yapabilecek ve kart fiziksel olarak teslim edilmeden önce, telefonlardaki uygulama üzerinden kullanılabilecek. Samsung Pay uygulaması, geçmişteki satın alımları incelemek, karta yükleme yapmak ve yanlış satın alımlara itiraz etmek ve durdurmak için kullanılabilecek.

## Samsung Rewards programı

Uygulama destekli alışveriş kartları, sunulan tüm özelliklere rağmen günümüz dünyasında sıra dışı bir yenilik sunmuyor. Bu anlamda, **Samsung** **Money** farklı birkaç yönüyle öne çıkıyor. Samsung Money kartları ile yapılan alışverişlerde, Samsung ürünleri satın alırken kullanılabilecek Samsung Rewards puanları kazanılacak.

**Samsung** ayrıca, hesapların 1,5 milyon dolara kadar sigortalanacağını söylüyor. **FDIC** tarafından yapılacak olan sigorta, çoğu bankanın sunduğu 250 bin dolarlık sigortanın çok üzerinde. Samsung Money ile ilgili öne çıkan son bir detay da, müşterilerin 55 bin Allpoint ATM’lerinde kullanabilecek olması.

## Finans alanında adım atan tek şirket Samsung değil

Samsung dışında finans ürünü çıkaran farklı teknoloji şirketleri de var. Apple da, **Apple** **Card** kredi kartına sahip. Bunun dışında **Venmo** bir banka kartı sunarken, Uber de markalı banka ve kredi kartları sunuyor. Google’ın da, Google Pay isimli bir ödeme sistemi üzerinde çalıştığı öne sürülüyor.

Samsung Money kartının, bu yılın yaz aylarında satışa çıkması bekleniyor. Siz de bir Samsung Money sahibi olmak istiyorsanız, şirketin web sitesindeki listeye kayıt olabilirsiniz.