---
id: 5842
title: 'Samsung Galaxy Z Flip, Bölünmüş İki Ekranla Youtube Deneyimi Sunuyor'
date: '2020-04-23T14:30:24+03:00'
author: 'Ahmet Can Bilici'
layout: post
guid: 'https://intersiber.com/?p=5842'
permalink: /samsung-galaxy-z-flip-bolunmus-iki-ekranla-youtube-deneyimi-sunuyor/
post_views_count:
    - '68'
image: /wp-content/uploads/2020/04/samsung-galaxy-z-flip-bolunmus-ekranla-farki-bir-youtube-deneyimi-sunuyor.png
categories:
    - 'Sosyal Medya'
tags:
    - 'galaxy z'
    - youtube
---

Youtube, katlanabilir ekrana sahip **Galaxy Z Flip**’in, **Flex Mode**, yani katlanma modu özelliğinden faydalanmak için bir güncelleme yayınladı ve uygulamanın, ekran ikiye bölünmüş durumdayken kullanılmasına izin verdi.

Telefon kısmen açıldığında, Samsung’un yeni **katlanabilir ekranlı telefon**unda **Youtube** videosu izlerken, ekranın üst ve alt kısmında farklı bir ekranla karşılaşacaksınız. Üst ekranda Youtube’un video içeriği gösterilirken, alt kısımda ise yorumlar ve diğer videolar gibi bilgiler içeren Youtube arayüzü görünecek.

Samsung, Flex Mode’u geliştirmek için bir süredir Google mühendisleri ile birlikte çalıştığını ve bölünmüş ekran özelliğinin, diğer uygulamalara entegre edilebileceğini söylüyor. Google, Şubat ayında Flex Mode özelliğinin Samsung’a özel olmadığını ve diğer telefonların da bu özelliği sunabileceğini doğrulamıştı.

<figure class="wp-block-image size-large">![](https://intersiber.com/wp-content/uploads/2020/04/samsung-galaxy-z-flip-fiyati-ne-kadar.jpeg)</figure>**Galaxy Z Flip**, Şubat ayında 1380 dolar fiyat etiketiyle piyasaya çıktı. Telefonun Türkiye’deki etiketi ise 12-13 bin TL aralığında. Her ne kadar katlanabilir ekranlı bir telefonun piyasada nasıl bir talep göreceği hala soru işareti olsa da, Galaxy Z Flip incelemlerinde telefonun sağlamlık hissinin öne çıktığı aktarıldı ve iyi bir katlanabilir ekran deneyimi sunulduğu ifade edildi. Her şeye rağmen, pahalı bir deney diyebiliriz…