---
id: 7418
title: 'İnceleme | Apple Watch Benzerliği İle Öne Çıkan Oppo Watch Hangi Özellikleri Sunuyor?'
date: '2020-05-22T18:00:09+03:00'
author: 'Ahmet Can Bilici'
layout: post
guid: 'https://intersiber.com/?p=7418'
permalink: /inceleme-apple-watch-benzerligi-ile-one-cikan-oppo-watch-hangi-ozellikleri-sunuyor/
post_views_count:
    - '119'
image: images/inceleme-apple-watch-benzerligi-ile-one-cikan-oppo-watch-hangi-ozellikleri-sunuyor.png
categories:
    - 'Giyilebilir Teknoloji'
tags:
    - oppo
    - 'oppo watch'
---

Oppo’nun merakla beklenen akıllı saati **Oppo** **Watch**, kayış tasarımından ekran şekline, işletim sisteminin sunduğu arayüzlerden diğer bazı özelliklere kadar, Apple Watch ile büyük benzerlikler içeriyor.

Android akıllı saat pazarında iddialı bir model olması beklenen Oppo Watch, şirketin ürettiği telefonlardaki başarısı göz önüne alınarak, beklentilere yol açıyor. Peki **Oppo** **Watch’a** dair bilinen özellikler neler? İşte tüm yönleri ile, Oppo’nun akıllı saati…

## Oppo Watch akıllı saat özellikleri

<figure class="wp-block-image size-large">![](images/oppo-watch-ozellikleri-inceleme.png)</figure>Saatin en büyük özelliği, başlıkta belirttiğimiz gibi Apple Watch ile olan büyük benzerlik. OLED ekrana sahip akıllı saat, 46mm ve 1.91 inç ekrana sahip. Çerçevelerin küçükdüğü ve ekranı kaplayan camın kavisli bir forma görüldüğü model, iyi bir piksel yoğunluğuna sahip ve canlı bir renk görüntüsü ortaya koyuyor.

Saat, tasarımsal olarak **Oppo** telefonlarından da izler taşıyor. Sağ kenarında iki düğme içeren Oppo Watch’ta geri kalan her şey dokunmatik ekran üzerinden ayarlanıyor. Saatin kayışları ise, arkada yer alan mekanizma üzerinden, Apple Watch’taki gibi çıkarılabiliyor. Kayışlar yandan kaymak yerine, doğrudan dışarıda açılıyor.

<figure class="wp-block-image size-large">![](images/oppo-watch-ozellikleri-ve-fiyati.png)</figure>Oppo Watch, **Android** 8.1’in **ColorOS** **Watch** adlı özelleştirilmiş sürümüne sahip. Tizen ya da watchOS işletim sistemlerinin aksine, ColorOS Watch oldukça basit bir işletim sistemi. Üst düğme ile uygulama menüsünü getirebilir ve saat yüzüne tekrar geri dönebilirsiniz. Alt düğme ile ise, ayarlar menüsüne bağlanabilirsiniz. Ekranı değiştirmek için, sağ ve sola kaydırma hareketi yapabilirsiniz. Hızlıca yukarı kaydırma ile ise, bildirimlere gelebilirsiniz. Bildirimlerde, **Facebook** **Messenger** iletileri gibi içerikleri görme şansınız var ancak etkileşime giremiyorsunuz.

Saatte telefon görüşmelerinin yanı sıra fitness takibi, zamanlayıcı ve hava durumu gibi klasik uygulamaların yanı sıra, **Alipay** gibi bir ödeme altyapısı da var. Henüz Apple Watch’ta yer almayan uyku takibi, **Oppo** **Watch’un** sunduğu diğer özelliklerden.

**Oppo Watch fiyatı**na gelirsek, Çin’de 41 mm olan model akıllı saat yaklaşık 215 dolar, yani 1465 TL’den satışa çıkacak. 46mm model ise 325 dolar, 2214 TL’den satışta olacak. İlk etapta Çin pazarında satışa sunulacak olan saat, ilerleyen dönemde Avrupa’da da sunulacak.