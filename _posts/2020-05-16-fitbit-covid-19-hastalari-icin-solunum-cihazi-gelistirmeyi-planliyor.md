---
id: 7014
title: 'Fitbit, COVID-19 Hastaları İçin Solunum Cihazı Geliştirmeyi Planlıyor'
date: '2020-05-16T10:08:29+03:00'
author: 'Ahmet Can Bilici'
layout: post
guid: 'https://intersiber.com/?p=7014'
permalink: /fitbit-covid-19-hastalari-icin-solunum-cihazi-gelistirmeyi-planliyor/
post_views_count:
    - '41'
image: /wp-content/uploads/2020/05/fitbit-koronavirus-hastalari-icin-solunum-cihazi-gelistirmeyi-planliyor.png
categories:
    - Genel
tags:
    - koronavirüs
    - 'solunum cihazı'
    - ventilatör
---

**Fitbit** CEO’su **James** **Park**, bir TV kanalında yaptığı açıklamada, fitness konseptli giyilebilir ürünler üreten şirketin, solunum cihazı yapmak adına tedarik zinciri kaynaklarını hızlı bir şekilde değiştireceğini söyledi. Solunum cihazları, koronavirüs hastalarının tedavi sürecinde ihtiyaç duyulan en önemli tıbbi cihazlar arasında geliyor.

Park, CNBC’de dünyada **solunum cihazı** eksikliği konusunda çok fazla endişe olduğunu belirtti ve **Fitbit’in**, tedarik zinciri etrafında bir uzmanlığı olduğunu fark ettiklerini ifade etti.

Şirket, ventilatörlerin tasarımlarını, acil kullanım izni ile ilerleyen günlerde ABD Gıda ve İlaç İdaresi FDA’ya sunmaya hazırlanıyor. **FDA**, hayati tehlikeye yol açan hastalıkların tedavisinde kullanılmak üzere üretilen cihazlara, onay vermemiş olsa bile kullanımına izin veriyor.

## En gelişmiş acil durum solunum cihazı

Park, yaptığı açıklamada “daha düşük maliyetli” ve “en gelişmiş” acil durum **solunum cihazlarını** üretmeyi planladıklarını duyurdu. Ancak fiyat konusunda bir detay vermedi. Günümüzde solunum makinalarının maliyeti, birkaç bin dolardan başlıyor ve yüksek kaliteli solunum cihazlarının maliyeti, 50 bin doların üzerine çıkabiliyor.

## ABD’de birçok şirket solunum cihazı üretmek için adım attı

<figure class="wp-block-image size-large">![](https://intersiber.com/wp-content/uploads/2020/05/ford-ge-solunum-cihazi-uretimi-1600x1200.jpeg)</figure>Özellikle, başkan **Donald Trump**’ın ardından, koronavirüs salgının en ciddi görüldüğü ülkelerden biri olan ABD’de, birçok şirket solunum cihazı üretmek için, üretim hatlarında değişikliğe gitti. **GM** ve **Ford**, ventilatör şirketlerine üretimlerini artırmaları için üretim alanı sunarken, **NASA** **COVID-19** hastaları için özel tasarlanmış bir solunum cihazı geliştirdi.

Telefon üreticisi **Belkin**, acil durum kullanım yetkisine sahip tek kullanımlık acil durum solunum cihazı geliştirirken, **Tesla** da arabalarda kullanılan parçalardan ventilatör geliştiriyor.