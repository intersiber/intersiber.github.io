---
id: 6377
title: 'İngiltere, Salgın Sürecinde Tıbbi Malzeme Nakliyatında Drone Kullanacak'
date: '2020-05-04T15:09:16+03:00'
author: 'Ahmet Can Bilici'
layout: post
guid: 'https://intersiber.com/?p=6377'
permalink: /ingiltere-salgin-surecinde-tibbi-malzeme-nakliyatinda-drone-kullanacak/
post_views_count:
    - '27'
image: images/ingiltere-salgin-surecinde-tibbi-malzeme-nakliyatinda-drone-kullanacak.jpeg
categories:
    - Genel
tags:
    - ingiltere
---

Dünyayı beklenmedik bir şekilde etkisi altına alan koronavirüs salgınında hükümetler ve özel şirketler, salgının ortaya koyduğu engelleri aşmak adına yenilikçi çözümler üzerinde duruyor. Salgının Avrupa’da en çok etkilediği ülkelerden biri olan İngiltere de, bu alanda insansız hava araçları, drone’lara odaklandı. İngiltere **Ulusal Sağlık Servisi**, Mayıs ayı başında Wight Adası’nda konuşlanmış olan personellerine göndereceği kişisel koruyucu ekipmanlarının teslimatında **drone’ları** kullanabileceğini belirtti. Windracers Ultra isimli insansız hava aracı, 100 kilogram taşıma kapasitesi ve 600 milin üzerindeki menziliyle, kısa süre içinde istenen kargoyu teslim etme kapasitesine sahip.

Yaşanan bu durum, koronavirüs salgınına karşı ülkelerin, mevcut engelleri aşma konusunda adım attığı radikal teknolojik değişimlerden sadece biri.

**Drone’lar** her ne kadar **kargo** teslimatında istenen düzeye gelememiş olsa da, ilaç teslimatı alanında koronavirüs sürecinde kullanılıyorlar.

## Drone’ların daha yaygın şekilde kullanılmasının önündeki engeller

<figure class="wp-block-image size-large">![](images/kargo-icin-kullanilan-gelismis-drone-lar.png)</figure>İnsansız hava araçları, kamu hizmetlerinde ya da özel sektör faaliyetlerinde yer verilmek istenen bir yapı. Ancak çeşitli sorunlar, drone’ların hem İngiltere hem de diğer ülkelerde yaygınlaşmasının önünü tıkıyor. Ülkede 2018 yılında hazırlanan bir raporda, drone’ların bu süreçte kullanılmasının önündeki engeller şöyle sıralanmış:

İlk sorun, güvenilir uzun mesafeli uçuşun önündeki engeller. Bu süreçte, iletişim ağlarının gelişmesi, iyileştirilmesi gerekliliği vurgulanıyor. Bunun dışında düşük irtifa hava trafiği yönetimi de, gelişmesi gereken konulardan.

İngiltere hükümetinin bu alandaki stratejisi, Future Flight Challenge adlı projeye dayanıyor ve projenin ar-ge süreci için 100 milyon sterlinden fazla bütçe ayrıldı.

İkinci sorun, uyum ve işbirliği eksikliği. Ülkede çeşitli yenilikçi fikirlere dayanan 700’den fazla drone şirketi var. Bu şirketler farklı sektörlerde yer alıyor ancak drone şirketlerinin hem kendi aralarındaki işbirliği hem de kamu ile işbirliği konusunda tam bir uyum içinde değiller.

Bunun yanı sıra, kamusal regülasyonlar, halk desteği ve güvenlik ile endişeler de, drone’ların yaygınlaşma sürecinde dikkate alınması gereken konulardan. Ancak koronavirüs sürecinde, NHS’nin attığı adım drone kullanımı için bir eşik olabilir. **ABD’de** geçtiğimiz haftalarda, sigorta şirketleri evde kalmak zorunda olan yaşlı vatandaşlara, ilaçları **drone** ile teslim ettiğini duyurmuştu.