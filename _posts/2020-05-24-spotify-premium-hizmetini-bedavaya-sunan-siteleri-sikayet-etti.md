---
id: 7488
title: 'Spotify, Premium Hizmetini Bedavaya Sunan Siteleri Şikayet Etti'
date: '2020-05-24T14:18:32+03:00'
author: 'Ahmet Can Bilici'
layout: post
guid: 'https://intersiber.com/?p=7488'
permalink: /spotify-premium-hizmetini-bedavaya-sunan-siteleri-sikayet-etti/
post_views_count:
    - '66'
image: images/spotify-premium-hizmetini-bedavaya-sunan-siteleri-sikayet-etti.jpg
categories:
    - Genel
tags:
    - spotify
    - 'spotify premium'
---

Popüler müzik platformu **Spotify**, **Premium** hizmetini ziyaretçilerine ücretsiz sunan birçok siteye karşı mücadele başlattı. Şirket, ücretsiz premium üyelik sunan birçok site ve URL için Google’a şikayette bulundu.

300 milyona yakın kullanıcıya sahip Spotify, müzik endüstrisinin dijital ekosistemdeki en büyük oyuncusu. Spotify üyelerinin 130 milyonu, uygulamada reklamsız ve internet bağlantısı yokken müzik dinleme gibi seçenekler sunan **Premium** hizmetini kullanıyor.

**Spotify** **Premium** aboneliğe sahip **130 milyon** kişinin tamamı, şirkete düzenli olarak ödeme yapanlardan oluşmuyor. Bazı kullanıcılar, internetteki çeşitli siteler üzerinden yasal olmayan şekilde premium abonelik özelliklerinden faydalandı. Premium üyeliğin özelliklerinden yasal olmayan şekilde yararlanan kullanıcılar genellikle Android işletim sisteminde görülüyor.

## Spotify, o siteleri Google’a şikayet etti

<figure class="wp-block-image size-large">![](images/spotify-yasadisi-premium-uyelik-sunan-siteleri-sikayet-etti-1.png)</figure>Koronavirüs süreci nedeniyle, gelir modelinde dalgalanma yaşayan Spotify, bu tür yasa dışı durumları, şirketin geleceğine bir tehdit olarak görüyor. Geçmişte de bu siteleri şikayet eden Spotify, Telif Hakkı Yasası **DMCA** uyarınca şikayetlerde bulunuyor.

Birçok site ve URL için şikayette bulunan Spotify, 20’nin üzerinde alan adını, 60’tan fazla URL’yi kaldırmaya çalışıyor. Spotify, şikayette bulunulan sitelerin sadece servislerini ücretsiz olarak sunmuyor, aynı zamanda Spotify’ın onayını almış ya da sponsorluğunda gibi ifadelerle kendilerini yansıtıyor. Spotify, şüpheli sitelerden bazılarında, virüs karşıtı yazılımların uyarı verdiğini de ifade etti.