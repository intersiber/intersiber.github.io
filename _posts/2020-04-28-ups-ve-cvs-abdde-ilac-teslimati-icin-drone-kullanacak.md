---
id: 6110
title: 'UPS ve CVS, ABD&#8217;de İlaç Teslimatı İçin Drone Kullanacak'
date: '2020-04-28T13:30:14+03:00'
author: 'Ahmet Can Bilici'
layout: post
guid: 'https://intersiber.com/?p=6110'
permalink: /ups-ve-cvs-abdde-ilac-teslimati-icin-drone-kullanacak/
post_views_count:
    - '55'
image: /wp-content/uploads/2020/04/ups-ve-cvs-abd-de-ilac-teslimati-icin-drone-kullanacak.png
categories:
    - Genel
tags:
    - drone
    - koronavirüs
    - ups
---

UPS ve CVS, Florida’daki The Villages emeklilik topluluğu üyelerine, drone yoluyla reçeteli ilaç sağlamak için çalışıyor. Matternet’in M2 dronelarının kullanılacağı hizmet, Federal Havacılık İdaresi’nden alınan izinle yürütülüyor.

## Mayıs’ta başlayacak

İnsansız hava aracı drone ile ilaç teslimatının Mayıs ayında başlaması planlanıyor. Bununla birlikte, ilk uçuşların menzilinin yarım mil, yani yaklaşık 800 metreden daha az olması düşünülüyor.

Kuzey Crolina’da sınırlı bir şekilde **drone** ile **teslimat** testleri yapan **UPS**, koronavirüs salgını nedeniyle evde izolasyon altında olan insanlara yardımcı olmak için, drone hizmetini genişlettiğini ifade etti.

UPS yetkilisi Scott Price, konuyla ilgili açıklamasında “Yeni drone teslimat servisimiz, CVS’in bu büyük emekli topluluğuna güvenli ve verimli bir şekilde ilaç teslimatı sağlayarak, sakinlerin evlerini terk etmeden ilaç almalarını sağlayacak” dedi. Price ayrıca, “UPS, Covid-19 ile mücadelede ciddi bir rol oynamaya kararlı ve bu, sağlık hizmetleri müşterilerimizi ve bireyleri, yenilikçi çözümlerle desteklememizin başka bir yoludur” diye ekledi.

## ABD’deki ilk drone teslimatı değil

<figure class="wp-block-image size-large">![](https://intersiber.com/wp-content/uploads/2020/04/ups-ve-cvs-drone-ile-ilac-teslimati.jpg)</figure>Yapılan uygulama, ABD’deki ilk drone teslimatı değil. Google Wing, geçen yıl Virginia’da sağlık ürünleri odaklı bir drone teslimat hizmeti başlatmıştı.

UPS de, geçen yılın Ekim ayında bir “**drone havayolu**” işletmesi için hükümet onayı almıştı. Şirket o dönemden beri, drone odaklı yan kuruluşu olan **UPS Flight Forward** ile, Kuzey Carolina’daki emeklilere binlerce teslimat gerçekleştirdi.

Ancan **drone** ile **kargo** teknolojisi hala önemli ölçüde yeterli sayılmıyor. Birçok yönden testler sürerken, koronavirüs pandemisi UPS ve CVS için kısa mesafede küçük teslimatlar için, hünerlerini sergileme fırsatı verdi.