---
id: 8608
title: 'Samsung Galaxy Watch 3 Sızdırıldı: Kalp Atış Hızı, EKG Sensörü, Kan Basıncı Ölçümü'
date: '2020-06-22T18:44:38+03:00'
author: 'Ahmet Can Bilici'
layout: post
guid: 'https://intersiber.com/?p=8608'
permalink: /samsung-galaxy-watch-3-sizdirildi-kalp-atis-hizi-ekg-sensoru-kan-basinci-olcumu/
post_views_count:
    - '99'
image: /wp-content/uploads/2020/06/samsung-galaxy-watch-3-sizdirildi-kalp-atis-hizi-ekg-sensoru-kan-basinci-olcumu.png
categories:
    - 'Giyilebilir Teknoloji'
tags:
    - samsung
    - 'samsung galaxy watch 3'
---

**Samsung Galaxy Watch 3**’ten bazı fotoğraflar, TechTalkTV tarafından sızdırıldı. Sızdırılan fotoğraflarda, akıllı saatin özelliklerine ilişkin birçok bilgi ortaya çıktı. Ortaya çıkan fotoğraflar, tanıdık bir akıllı saat arayüzü gösteriyor.

Ortaya çıkan Samsung **Galaxy** **Watch 3** fotoğraflarında SamMobile, Takvim ve Galaxy Store uygulama simgelerine bakıldığında, mevcut uygulama sürümlerinden farklı bir konsept öne çıkıyor. Tasarım ve renklerde ortaya çıkan farklılıklar, uygulamanın farklı sürümü hissiyatını uyandırıyor. Bu durum, Tizen OS’nin güncel bir sürümünün akıllı saatte olmasını akıllara getiriyor.

<figure class="wp-block-image size-large">![](https://intersiber.com/wp-content/uploads/2020/06/samsung-galaxy-watch-3-fotograflari-sizdirildi-1600x285.png)</figure>**Galaxy Watch 3**’ün, 45mm ve 41mm olmak üzere iki farklı kordon uzunluğunun yanı sıra, wi-fi ve LTE sürümlerini ile sunulması bekleniyor. Bunların dışında kalp atış hızı, kan basıncı ekranı ve bir de **EKG** **sensörü** de saatte yer alabilir. Saatin, 50 metrelik su derinliğine dayanıklı olması anlamına gelen 5ATM derecesi içermesi de beklenen diğer özelliklerden.

Akıllı saatin çıkış tarihi ya da fiyatı ile ilgili resmi bir bilgi henüz yok. Ancak Samsung’un, Galaxy Note ile birlikte Watch 3’ü de duyurması bekleniyor. Bu da saatin birkaç ay içinde duyurulacağı anlamına geliyor.