---
id: 7290
title: 'Instagram, Telifli Müzikler İçin Kullanıcılara Uyarı Gönderecek'
date: '2020-05-21T12:00:08+03:00'
author: 'Ahmet Can Bilici'
layout: post
guid: 'https://intersiber.com/?p=7290'
permalink: /instagram-telifli-muzikler-icin-kullanicilara-uyari-gonderecek/
post_views_count:
    - '144'
image: /wp-content/uploads/2020/05/instagram-telifli-muzikler-icin-kullanicilara-uyari-gonderecek.jpg
categories:
    - Genel
    - 'Sosyal Medya'
tags:
    - instagram
---

Video içeriklerinde, telif hakkı bulunan müziklere yer verilmesi, birçok sosyal platformun odaklandığı bir konu. **Instagram** da, canlı yayınlarda ve video içeriklerde **teklif** **hakkı** olan müziklerin kullanımı ile ilgili bir özellik sunmaya başladı.

## Telifli müzik kullanan kullanıcılara uyarı gidecek

Popüler sosyal ağ, takipçilerine canlı yayın yapan kullanıcıları, arka planda telif hakkı olan bir müzik kullandıklarını tespit ettiğinde, videonun sesini kapatıyor. Ancak sesi kapatmak bu konuda etkili bir çözüm olmadığı gibi, canlı yayın deneyimini de olumsuz etkiliyor. Instagram, bu nedenle telifli içeriklere karşı yeni bir önlem aldı.

Yeni özellikle, canlı yayın esnasında ya da yüklenen video içeriklerinde, telif hakkı olan ses içerikleri tespit edildiğinde ve uzun süre kullanıldığı anlaşıldığında, **Instagram** kullanıcıya bildirim gönderecek. Bildirimde, Instagram kullanıcılarına bir ihlalde bulundukları ifade edilecek.

<figure class="wp-block-image size-large">![](https://intersiber.com/wp-content/uploads/2020/05/instagram-telif-hakki-uyarisi.png)</figure>## Instagram’da telif hakkı ihlal etmeden müzik seçmek

**Instagram**, bununla birlikte kullanıcılarına, videolarında telif haklarını ihlal etmeden kullanabilecekleri müziklere ilişkin de bazı öneriler sundu. Instagram hikayeleri paylaşırken kullanılan müziklerin ihlale girmediğini söyleyen yetkililer, telif haklarının sadece **canlı yayın** ve video gönderiler için söz konusu olduğunu belirtiyor.

**Facebook Ses Koleksiyonu**’nda yer alan sayısız müziğin, telif kısıtlaması olmadan kullanılabileceğini belirten Instagram yetkilileri, kullanıcılara, ihlale takılmamaları adına bu ses dosyalarını tavsiye etti.