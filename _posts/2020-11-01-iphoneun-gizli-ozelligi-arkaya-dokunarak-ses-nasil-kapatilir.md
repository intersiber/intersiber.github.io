---
id: 9473
title: 'iPhone’un Gizli Özelliği: Arkaya Dokunarak Ses Nasıl Kapatılır?'
date: '2020-11-01T18:30:28+03:00'
author: 'Ahmet Can Bilici'
layout: post
guid: 'https://intersiber.com/?p=9473'
permalink: /iphoneun-gizli-ozelligi-arkaya-dokunarak-ses-nasil-kapatilir/
post_views_count:
    - '53'
image: /wp-content/uploads/2020/11/iphone-un-gizli-ozelligi-arkaya-dokunarak-ses-nasil-kapatilir.jpg
categories:
    - Apple
tags:
    - 'back tap'
    - 'geriye dokun'
    - 'ios 14'
    - iphone
---

Telefonunuzu hızlı bir şekilde sessize almanız mı gerekiyor? iPhone 8 ve üst modellerde, iOS 14 yüklü telefonlarda arkaya dokunma özelliği ile, telefonun sesini kapatabilirsiniz. **iPhone** **Back** **Tap** **özelliği** ile kolayca kısayol oluşturabilirsiniz. Nasıl yapılacağını anlattık.

## iPhone Arkaya Dokun özelliği nasıl çalışır?

Back Tap, yani Arkaya Dokun özelliği iOS 14’le tanıtılmış bir özellik. Telefonda yer alan ivmeölçer kullanılarak, iPhone parmak dokunuşlarını algılayabilir. iPhone 8 ve daha yeni modellerde yer alan bu özellik, iki ya da üç kez dokunma ile ayarlanabiliyor.

## Sessize alma kısayolu oluşturma

Ayarlar üzerinde, Arkaya Dokun özelliğini yapılandırmadan önce telefonunuzu sessize alan ve tekrar çalıştırdığınızda sesini açan bir kısayol oluşturmanız gerekiyor.

iPhone’da, manuel olarak sessiz geçiş kısayolu kullanabileceğiniz gibi, doğrudan kısayol da indirebilirsiniz. Size ciddi zaman kazandıracak kısayol indirme işlemi için, aşağıdaki adımları takip edin:

Ayarlar’da, “güvenilmeyen kestirmeleri” etkinleştirin. Bu işlem, Apple tarafından doğrulanmamış, başkaları tarafından iCloud’da paylaşılan kısayolları indirmenizi sağlar.

- Önce “Ayarlar”ı, ardından da “Kestirmeler”i açın.
- Güvenilmeyen kısayollara izin veri aktifleştirdikten sonra, iPhone’unuzda bu [iCloud bağlantısını](https://www.icloud.com/shortcuts/8195a6ac0fd442ffb5e219df0093ff9d) indirin.
- Kestirmeler uygulaması açılacaktır. Kısayolu cihaza eklemeden önce değerlendirmeye olanak tanıyan bir “Kestirme ekle” penceresi göreceksiniz. Aşağı kaydırın ve “Güvenilmeyen kestirme ekle”ye dokunun.
- Sessiz geçiş kısayolu, Kestirmeler uygulamasındaki listenize eklenecektir.

## iPhone’un arkasına dokunarak sessize alma nasıl çalışır?

Şimdi gelelim, iPhone’un sessize alma kısayolunun nasıl çalıştığına. Bu kısayol, iPhone’un mevcut ses düzeyi üzerinde işlem yapar. CurrVolume adlı bir değişken tanımlayarak, iPhone’un ses düzeyini ayarlayan kısayol, yazılımcıların ya da kodlama dersi alanların aşina olduğu bir “if-then” çalıştırır. Örneğin, mevcut ses seviyesi yüzde 0 değilse, sesi yüzde 0’a alır.

Aksi takdirde kısayol, telefonun sesinin kapalı olduğunu varsayar ve seviyeyi yüzde 50’ye getirir. Özelliğin çalışma algoritması şu şekilde:

<figure class="wp-block-image size-large">![](https://intersiber.com/wp-content/uploads/2020/11/iphone-sessize-alma-kisayolu-mute-toggle.jpg)</figure>Kısayolu aldıktan sonra, sesi kapattığınızda iPhone’unuzun ayarlanacağı sesi özelleştirebilirsiniz. Standart olarak yüzde 50 olan ayar, değiştirilebilir.

Sesi ayarladıktan sonra sağ üstteki “Bitti”ye hafifçe dokunmanız yeterli.

Kısayolu etkinleştirecek birkaç adımı attıktan sonra, tamamen hazır olacaksınız. Ayarlar menüsüne gidip, aşağıdaki adımları takip edin:

- Erişilebilirlik&gt;Dokunma’ya gidin.
- Back Tap, ya da **Arkaya** **Dokun’u** seçin.
- iPhone’un sesini “çift geriye dokunma” ya da “üç kere geriye dokunma”nın kapatacağını seçin. Ardından “Kısayollar” bölümüne gidin ve “Sessize alma” kısayoluna dokunun.

Artık, iPhone’unuzun arkasına iki ya da üç kez dokunduğunuzda, ses kapatılacaktır. Ses seviyesini kısayola ayarladığınız yüzdeye (varsayılan olarak yüzde 50) getirmek için, iki ya da üç dokunuş yeterli.

iPhone’un arkasına dokunarak sessize alma işlemi, işte bu kadar pratik.