---
id: 7080
title: 'Çocuklarla Sohbet Ederek Öğrenmelerine Yardımcı Oluyor: Robot Moxie İle Tanışın'
date: '2020-05-17T14:00:20+03:00'
author: 'Ahmet Can Bilici'
layout: post
guid: 'https://intersiber.com/?p=7080'
permalink: /cocuklarla-sohbet-ederek-ogrenmelerine-yardimci-oluyor-robot-moxie-ile-tanisin/
post_views_count:
    - '69'
image: images/cocuklarla-sohbet-ederek-ogrenmelerine-yardimci-oluyor-robot-moxie-ile-tanisin.png
categories:
    - Genel
tags:
    - 'çocuk robotu'
    - moxie
---

ABD’nin Kaliforniya eyaletinde bulunan Embodied, çocuklar için yeni bir **robot** geliştireceğini duyurdu. **Embodied**, robotu Moxie’yi çocukları dinleyebilen, etkileşime girebilen ve çocuklarla arkadaş olabilen bir konseptle tasarladı. 5 ile 10 yaş arası çocuklar için uygun olan **Moxie’nin** gelişim sürecinde, çocukların öğrenme şeklinde uygun olması noktasında çocuk gelişimi uzmanları yer aldı. Embodied, aralarında Amazon, Intel, Sony ve Toyota gibi şirketlerin yer aldığı yatırımcılardan, 41 milyon dolar toplamayı başardı.

1500 dolar fiyat etiketiyle çıkması beklenen **Moxie’nin** sunduğu özellikler ve çalışma modeli ise şöyle…

## Göz temasını koruyabilen bir robot

Moxie, normal bir şekilde çocuklarla temas kurabilmesi adına geliştirildi. Davranışlara yanıt verebilen Moxie, göz temasını koruyabiliyor ve uygun yüz ifadeleri ile yanıt verebiliyor.

Çocukların duygusal ve bilişsel gelişim süreçlerine yardımcı olan Moxie, bir çocuğa eşlik etmek üzere tasarlandı.

<figure class="wp-block-image size-large">![](images/cocuk-robotu-moxie-ozellikleri-neler.png)</figure>Moxie’nin, arkadaşlık ya da empati kurma gibi farklı temaları mevcut. Robot, bu temasına göre çocuklara pratik yapmaları için görevler verebiliyor. Bu görevler arasında **çizim** **yapmak**, **meditasyon** yapmak, **anne baba ile konuşma** gibi aktiviteler bulunuyor.

İnsanları ve bulunduğu yeri tanıyabilen robot, zamanla eşlik ettiği çocuk için hedeflerini ve sunduğu içeriği kişiselleştirebiliyor. Bunun yanı sıra, kitapları, çizimleri de tanıyabiliyor.

Şirket, Moxie’yi bir akıl hocası olarak tanımlıyor ve çocuklar için **sosyal becerilerin gelişimi**nde bir yardımcı olarak konumlandırıyor.

## 1500 dolar fiyatın yanında, aylık 60 dolarlık abonelik

15 inç boyunda olan Moxie’nin satış fiyatı **1500 dolar**. Ancak bunun yanında, **Moxie** ekosistemine abonelik için de aylık 60 dolarlık ücret gerekiyor.

Abonelik, yeni görevler ve Moxie tarafından bulutta depolanan verilerin giderlerinin yanı sıra, ebeveynlerin kullandığı uygulamayı da kapsıyor. Uygulama üzerinden ebeveynler ayarları yönetebiliyor ve farklı alanlardaki gelişmeleri izleyebiliyor.

<figure class="wp-block-image size-large">![](images/moxie-anne-baba-kontrol-uygulamasi.png)</figure>Seri üretime geçen **Moxie** robotlarının, sonbaharda satışa sunulması bekleniyor.