---
id: 5197
title: 'New York City, Güvenlik Kaygıları Nedeniyle Öğrencilerin Zoom&#8217;u Kullanmasını Yasakladı'
date: '2020-04-08T19:00:00+03:00'
author: 'Beyza Bayrakdar'
layout: post
guid: 'https://intersiber.com/?p=5197'
permalink: /new-york-city-guvenlik-kaygilari-nedeniyle-ogrencilerin-zoomu-kullanmasini-yasakladi/
post_views_count:
    - '50'
image: /wp-content/uploads/2020/04/New-York-City-Güvenlik-Kaygıları-Nedeniyle-Öğrencilerin-Zoom’u-Kullanmasını-Yasakladı-scaled.jpg
categories:
    - Genel
tags:
    - güvenlik
    - 'new york'
    - zoom
---

Koronavirüs nedeniyle pek çok ülke okulların geçici olarak kapatılması kararını aldı. Bu nedenle öğrencilerin eğitimlerine devam edilmesi için eğitimciler internet üzerinden birçok platformu kullanarak eğitime devam etmeye çalışıyorlar. Ancak New York’taki yetkililer, video konferans hizmeti sunan **Zoom** uygulaması ile ilgili güvenlik kaygıları nedeniyle uygulamanın uzaktan eğitim için kullanmasına izin verilmediğini belirtti.

Zoom’u okullardan yasaklama kararının alınmasında etkili olan **New York’un siber komutanlığı** 2018’de de şehir sakinlerini güvende tutmak için pek çok önlem almıştı. Şimdi de öğrencilerin güvenliği için getirilen bu yasak, şehrin beş ilçesinde 1.800’den fazla okulda yaklaşık 1.1 milyon öğrenciyi kapsayacak.

<figure class="wp-block-image size-large">![](https://intersiber.com/wp-content/uploads/2020/04/new-york-city-guvenlik-kaygilari-nedeniyle-ogrencilerin-zoomu-kullanmasini-yasakladi-1-1600x800.jpeg)</figure>New York City sözcüsü **Danielle Filson**, “Öğrencilerimiz için güvenli bir uzaktan eğitim deneyimi sağlamak oldukça önemlidir. Güvenlik endişelerinin gözden geçirilmesi üzerine okullar en kısa zamanda **Zoom** uygulamasını kullanmayı bırakmalıdır. Uzaktan eğitimin birçok yolu var. Personelimizin ve öğrencilerimizin yararına gerçek zamanlı kararlar veriyoruz.”dedi.

Milyonlarca kullanıcı pandemi sırasında görüntülü arama platformuna yöneldi. Kullanımı oldukça artan uygulamaya şirketin güvenlik politikaları ve gizlilik uygulamaları üzerine bir dizi eleştiri geldi. Eleştirileri dikkate alan şirket geçtiğimiz haftalarda çalışmalarına başladı. Çok hızlı bir yükselişe geçtiklerini belirten **Zoom CEO’su Eric Yuan** yaptığı açıklamada “Bazı yanlış adımlarımız oldu. Dersimizi öğrendik. Gizlilik ve güvenliğe odaklanmak için geri adım attık” diye belirtti.

<figure class="wp-block-image size-large">![](https://intersiber.com/wp-content/uploads/2020/04/eric-yuan-1-1600x1067.jpg)</figure>New York Eğitim Bakanlığı öğretmenlere Zoom yerine **Microsoft Teams**’i kullanarak sınıfları düzenlememeleri gerektiğini söylemesi konusunda ise Yuan, “Hala New York eğitim kurumları ile birlikte çalışma sürecindeyiz. Zoom’un gizlilik ve güvenlik konusunda en iyi şirketlerden birisi olmasını istiyoruz.” dedi.

Bunun üzerine Zoom, “**Zoombombing**” denilen siber saldırılar olan troller tarafından istila edilen ve kötü niyetli içerik yayınlamak için kullanılan korumasız çağrılara engel olmak için yeni güncellemesine bekleme odalarını ekledi. **Güncelleme** ile görüşmeye katılacak olan kullanıcılar önce bekleme odalarına alınacak, ardından görüşme odasının sahibi odaya kimlerin katılabileceğini belirleyebilecek.