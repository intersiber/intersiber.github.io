---
id: 2523
title: 'Tim Cook, Apple&#8217;ı Koronavirüs Tehdidi Karşısında &#8220;Temel Olarak Güçlü&#8221; Görüyor'
date: '2020-03-03T00:14:00+03:00'
author: 'Batuhan Şahin'
layout: post
guid: 'https://intersiber.com/?p=2523'
permalink: /tim-cook-apple-i-koronavirus-tehdidi-karsisinda-temel-olarak-guclu-goruyor/
post_views_count:
    - '47'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/timcook.jpeg
categories:
    - Apple
tags:
    - apple
    - koronavirüs
    - 'tim cook'
---

Apple CEO’su **Tim Cook**, koronavirüs ile başa çıkmanın “geçici bir durum” olduğunu ifade etti. Ancak salgının, 2020 yılı ilk çeyreğini finansal açıdan nasıl etkileyeceğinden emin olmasa da, Apple’ın “temelde güçlü” olduğuna inanıyor.

Apple CEO’su **Tim Cook** Alabama, Birmingham’a yaptığı ziyaret sırasında Perşembe günü kaydedilen bir röportajda, devam eden **koronavirüs** salgınının ve Apple üzerindeki etkisinden pek emin olmasa da şirket hakkında gayet emin söylemlerde bulundu.

<figure class="wp-block-image size-large">![](images/timcook2-1600x1067.jpg)</figure>Çin’deki **Foxconn** gibi tedarikçiler, üretim sürelerini geri kazanmak için fabrikalara geri dönüp çalışmak için işçilere ekstra ödeme yapıyor.

**Tim Cook** röportajında: “Sanırım son birkaç gündeki gelişmeler odağı Çin’den Kore ve İtalya’ya çevirdi, bu yüzden orada neler olduğunu ve bundan yeni bir şey gelip gelmediğini görmek çok önemli.” diyerek şöyle devam etti: “Tedarik zincirimiz Çin’de nispeten daha önemli, ancak Kore’de de büyük işlerimiz var, Kore’deki tedarikçilerimiz, İtalya’daki tedarikçilerimiz ve orada da büyük bir işimiz var. ” ifadelerini kullandı.

Cook, “Dört hafta önce olanlar ile bugün olanlar arasında uzun vadeli bir fark görmüyorum.” “Piyasanın bunu fark etmesi zaman alıyor ve piyasalar yapacaklarını yapacak. Bunu tahmin edebilecek son kişi benim. Ama bilirsiniz, bugünkü görüntüye bakın ve geleceğe konsantre olun. Gelecek çok parlak görünüyor. ”

Cook’un açıklamalarına sebep olarak bazı fikirler yürütmek mümkün. Apple ve diğer teknoloji şirketleri koronavirüs hakkındaki endişeler ve haberler nedeniyle son günlerde kötü duruma düştü.Tim Cook bu yüzden yatırımcılara şirketin işinin sağlam bir temelde olduğunu göstermek istiyor gibi görünüyor.

Geçen hafta, şirket nadir bir yatırımcı güncellemesinde , koronavirüs salgınının iPhone üretimi üzerindeki etkisi nedeniyle beklenenden daha düşük ikinci çeyrek geliri sağlayacağını söyledi. Bu güncellemede Apple, iPhone fabrikalarının yeniden açıldığını ancak “tahmin ettiğimizden daha yavaş yükseldiklerini” söyledi.

Aslında genel olarak bakıldığında koronavirüs sadece Apple’ı etkilemedi, teknoloji endüstrisi üzerinde geniş bir etkisi var ve uzun bir süre daha sürecek gibi görünüyor.