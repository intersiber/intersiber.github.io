---
id: 5727
title: 'Lime, Sağlık Çalışanları İçin Scooterlarını Ücretsiz Sunacak'
date: '2020-04-20T17:00:48+03:00'
author: 'Ahmet Can Bilici'
layout: post
guid: 'https://intersiber.com/?p=5727'
permalink: /lime-saglik-calisanlari-icin-scooterlarini-ucretsiz-sunacak/
post_views_count:
    - '42'
image: /wp-content/uploads/2020/04/lime-scooterlarini-saglik-calisanlari-icin-ucretsiz-sunacak.jpeg
categories:
    - Girişim
tags:
    - e-scooter
    - koronavirüs
---

**E-scooter girişimi Lime**, ABD’nin belli şehirlerinde küçük scooter filolarını etkinleştirdiğini ve sağlık çalışanları ile güvenlik güçleri için, 30 dakikalık ücretsiz yolculuklar sunacağını duyurdu. Lime’ın bu girişimi, koronavirüs pandemisinin en ciddi etkilediği ülkelerin başında gelen ABD’de, kritik sektörlerde çalışan işçilerin temel ulaşım ihtiyacını karşılama amacı ile sunuldu.

Şirketten yapılan açıklamada, “Mikromobilite, insanların şehrin içinde sorunsuz bir şekilde hareket ettirme sürecinde kritik bir rol oynuyor ve bireysel bir ulaşım şekli olan scooterlar, bu önemli zamanda bir ulaşım boşluğunun doldurulmasına yardımcı olabilir” ifadesine yer verildi. Scooterlar için en iyi yerlerin belirlenmesi sürecinde ise, yerel yönetimlerle işbirliği yapılacak. Lime, bu süreçte scooterların sadece market ya da sağlık kurumlarına gidiş gibi, önemli yolculuklarda kullanılması gerektiğini aktardı.

**Lime**, **ücretsiz** **scooter** hizmetinin verileceği şehirler içinde ABD’de Austin, Baltimore, Colombus, Dallas, Nashville, Norfolk, Oklahoma, Salt Lake ve Washington’ın yer aldığını duyurdu. ABD dışında hizmetin sunulacağı şehirlerse Almanya’da Köln ve Berlin, Fransa’da Paris, İtalya’da Rimini ve İsrail’de Tel Aviv oldu. Şirket, ilerleyen haftalarda diğer şehirlerde de bu uygulamanın başlatılacağını söyledi.

## 30 ülkede 120 bin scooter ile dünya lideri

<figure class="wp-block-image size-large">![](https://intersiber.com/wp-content/uploads/2020/04/lime-dunyanin-en-buyuk-e-scooter-girisimi-1600x1108.jpeg)</figure>Son dönemde popülerleşen, Türkiye’de de **Martı** ile adını çok duyduğumuz **e-scooter paylaşım** şirketi **Lime**, dünya çapında 30 ülkede, 120 bin scootera sahip. Şirket, Mart ayında 20’den fazla ülkede operasyonlarını durduracağını açıkladı.

Öte yandan Lime’ın, elektrikli kaykay şirketi Boosted’ı da satın aldığı, gelen bilgiler arasında.