---
id: 6907
title: 'The Boring Company, Las Vegas Tünellerini Kazmayı Bitirdi'
date: '2020-05-14T12:00:34+03:00'
author: 'Ahmet Can Bilici'
layout: post
guid: 'https://intersiber.com/?p=6907'
permalink: /the-boring-company-las-vegas-tunellerini-kazmayi-bitirdi/
post_views_count:
    - '63'
image: images/the-boring-company-las-vegas-tunellerini-kazmayi-bitirdi.png
categories:
    - Genel
tags:
    - 'elon musk'
    - 'the boring company'
---

Elon Musk’ın kurucusu olduğu sondaj şirketi **The Boring Company**, Las Vegas Kongre Merkezi’nin altında ikinci bir tünel kazmayı tamamladı. Şirket, ziyaretçileri etkinlik alanının bir tarafından diğer tarafına yönlendirilmesi için inşa ettiği ‘insan taşıma’ sistemine, 52,5 milyon dolarlık bir bütçe ayırdı. İki tünelden ilki, Şubat ayında bitmişti.

**The Boring Company**’nin şimdiki işi ise, her iki tünelinin arasında bir yer altı tüneli inşa etmek. Resmi olarak, **Kongre Merkezi Döngüsü** adını alacak olan insan taşıyıcının, 2021’in Ocak ayında düzenlenecek Tüketici Elektroniği Fuarı (**CES**) için hazır olması planlanıyor, ancak tabii ki etkinlik iptal edilmezse…

Proje tamamlandığında, Kaliforniya’da SpaceX merkezinin yanındaki test tünelinin ardından, Boring Company’nin ilk ticari işi olacak. **Las Vegas**’ta tamamlanmakta olan döngünün, saatte 4 binin üzerinde insanın ulaşımını sağlaması bekleniyor. Normalde, kampüsün içinde 15 dakikadan fazla süren bir yürüyüş, **The** **Boring Company** loop’ları ile, iki dakikadan kısa süren bir yolculuğa dönüşüyor.

<figure class="wp-block-image size-large">![](images/boring-company-las-vegas-tuneli-nasil-gorunecek.jpg)</figure>Las Vegas Kongre ve Ziyaretçi Kurumu CEO’su Steve Hill, The Boring Company’nin döngüsü ve işleyecek süreçle ilgili konuştu. Hill, tünellerde yer alacak tramvay benzeri araçların, 12 ile 16 arasında yolcu alabileceğini söyledi. Araçların, kanalı tünellere yerleştirilen sensörler aracılığı ile takip edeceğini söyledi ve otonom araç olarak görülse de, aslında kontrollü ve şoförlü bir ulaşım olacağını aktardı. Hill, “Araçların kendilerini sürmesine izin vermenin güvenli olduğunu bildiğimiz noktaya geldiğimizde”, otonom sürüş için adım atılacağını aktardı.

Projenin koronavirüs salgınından etkilenmediği aktarılırken, **2021 Tüketici Elektroniği Fuarı** (CES) ertelense dahi, The Boring Company’nin tanıtım için bir sonraki etkinliği bekleyeceği aktarıldı.