---
id: 8776
title: 'Xiaomi Uygun Fiyatlı İki Telefonunu Tanıttı: Redmi 9A ve Redmi 9C'
date: '2020-06-30T16:38:00+03:00'
author: 'Beyza Bayrakdar'
layout: post
guid: 'https://intersiber.com/?p=8776'
permalink: /xiaomi-uygun-fiyatli-iki-telefonunu-tanitti-redmi-9a-ve-redmi-9c/
post_views_count:
    - '72'
image: /wp-content/uploads/2020/06/Redmi-mobile.png
categories:
    - Mobil
tags:
    - xiaomi
    - 'xiaomi redmi 9A'
    - 'xiaomi redmi 9C'
---

**Xiaomi**, Malezya’da düzenlediği bir etkinlikte en yeni giriş seviyesi telefonları **Redmi 9A** ve **Redmi 9C**‘yi tanıttı. Çok özellikli olmayan ancak geniş ekrana ve büyük bataryaya sahip olan telefonlar uygun fiyatlarıyla oldukça dikkat çekiyor.

**6.53 inç IPS LCD** panellere sahip olan iki modelde 720 x 1600 piksel **HD+** çözünürlük ve 20:9 en boy oranında ekrana sahip. **5.000 mAh** batarya ile donatılmış telefonlar **2 GB RAM** ve **microSD** kart destekli 32 GB dahili depolama alanı sunuyor ve telefonlar **Android 10 tabanlı MIUI 11** arayüzü ile birlikte geliyor.

<figure class="wp-block-image size-large">![](https://intersiber.com/wp-content/uploads/2020/06/Redmi-9A-1600x857.jpg)</figure>Önünde **5 MP**‘lik tek bir kamera bulunan her iki modelin bağlantı özelliklerinin arasında çift SIM yuvası, 4G VoLTE, Wi-Fi 802.11 b/g/n, Bluetooth 5.0, GPS, USB-C ve 3,5 mm ses jakı yer alıyor.

Arkasında **13 MP**‘lik tek bir kamerası bulunan **Redmi 9A**, 2GHz hızında sekiz çekirdekli **Helio G25** yonga setinden güç alıyor. **Redmi 9C**‘nin ise arkası üçlü kamera modülü ile donatılmış. Modelin arkasında **13 MP**‘lik ana kamera, **5 MP**‘lik ultra geniş açılı lens ve **2 MP**‘lik derinlik sensörü yer alıyor. Ayrıca **Redmi 9C**, 2.3GHz hızında sekiz çekirdekli **Helio G35** yonga seti ile parmak izi sensörüne sahip.

<figure class="wp-block-image size-large">![](https://intersiber.com/wp-content/uploads/2020/06/Redmi-9C-1600x1006.png)</figure>**Redmi 9A** gece yarısı grisi, alacakaranlık mavisi ve tavuskuşu yeşili renklerinde 83$ yani **568 TL** olarak, **Redmi 9C** ise turuncu, siyah ve mavi renklerinde 100$ yani **685 TL** olarak **7 Temmuz**‘da Malezya’da satışa sunulacak.