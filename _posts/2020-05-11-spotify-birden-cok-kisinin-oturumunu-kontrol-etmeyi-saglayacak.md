---
id: 6749
title: 'Spotify, Birden Çok Kişinin Oturumunu Kontrol Etmeyi Sağlayacak'
date: '2020-05-11T19:30:57+03:00'
author: 'Ahmet Can Bilici'
layout: post
guid: 'https://intersiber.com/?p=6749'
permalink: /spotify-birden-cok-kisinin-oturumunu-kontrol-etmeyi-saglayacak/
post_views_count:
    - '82'
image: images/spotify-birden-cok-kisinin-oturumunu-kontrol-etmeyi-saglayacak.jpg
categories:
    - Genel
tags:
    - spotify
---

Spotify, premium üyeliğe sahip kullanıcılarına ilginç bir özellik sunuyor. Sosyal izolasyon ve karantina kısıtlamalarının uygulandığı bugünlerde, Spotify’ın yeni özelliği, farklı insanların dinleme oturumlarının kontrol edilmesini sağlayan, bir nevi ‘DJ’lik’ özelliğini getirdi. Grup Oturumu olarak adlandırılan yeni özellik, Spotify beta sürümünde beğeniye sunuldu. Özellik şu anda sadece **premium** **Spotify** kullanıcıları arasında çalışıyor.

## Spotify grup oturumu nasıl açılır?

<figure class="wp-block-image size-large">![](images/spotify-grup-oturumu-nasil-acilir.jpg)</figure>Eğer siz de, DJ’lik hünerlerinizi göstermek istiyorsanız tek yapmanız gereken, uygulamada taranabilecek bir **Spotify** kodunu arkadaşlarınızla paylaşmak. **Grup** **oturumunun** yöneticisi, çalan şarkıları düzenleyebildiği gibi sıradaki şarkıları seçebilir, atlayabilir ve listeye kendi seçimlerini ekleyebilir.

Oturumlar, bir saat süre boyunca bir işlem yapılmadığında otomatik olarak sona erecek. Şarkı sırası ise herkesin cihazında otomatik olarak güncellenecek. **Spotify** şu anda grup oturumlarına katılımcı sayısı ile ilgili bir detay vermedi. Ancak gelen bilgilere göre şirket, yeni ve heyecan verici bu özellikle ilgili, kullanıcılardan gelen geri bildirimleri dikkatle takip ederek, zaman içerisinde daha iyi bir deneyim sunmayı planlıyor.

Yeni özellik, küçük gibi görünse de Spotify dünyası içinde fark yaratabilecek bir dokunuş. **Spotify**, **ücretli** **abonelik** alan kullanıcılar için, premium üyelik modelini daha çekici hale getirmek adına çeşitli güncellemeler yapıyor. Bu özellikler arasında, şarkıları çalma listelerinden gizleme gibi seçenekler bulunuyor. Spotify, önceki dönemde premium aboneler için ücretsiz Hulu ve Google Home Mini abonelikleri de sunuyordu.

Bakalım, birçok kişiye müzik zevkinizi gösterebileceğiniz **grup** **oturumu** özelliği, **Spotify** kullanıcıları içinde rağbet görecek mi…