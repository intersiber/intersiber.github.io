---
id: 6578
title: 'Google&#8217;ın Read Along Uygulaması Artık 180&#8217;den Fazla Ülkede Mevcut'
date: '2020-05-08T11:36:00+03:00'
author: 'Beyza Bayrakdar'
layout: post
guid: 'https://intersiber.com/?p=6578'
permalink: /googlein-read-along-uygulamasi-artik-180-ulkede-mevcut/
post_views_count:
    - '93'
image: images/googlein-read-along-uygulamasi-artik-180-ulkede-mevcut.jpg
categories:
    - Genel
tags:
    - google
    - 'google read along'
    - 'read along'
---

Geçen yıl Hindistan’daki çocukların okumayı öğrenmelerine yardımcı olmak için “**Bolo”** adlı bir Android uygulaması yayınlayan **Google**, adını “**Read Along**” olarak değiştirdiği uygulama ile çocukların interaktif oyunlar, rehberli okuma dersleri, eğlenceli aktiviteler ve 2.000’den fazla dijital hikaye kitabı kullanarak fonetik ve okuma becerilerini geliştirmeyi amaçlıyor.

Erken erişime sahip olan uygulamada, çocukların yüksek sesle ne kadar iyi okuduğunu anlamak ve okuryazarlık becerilerini geliştirmelerine yardımcı olmak için Google’ın **konuşma tanıma** ve **metinden konuşmaya** teknolojisinden yararlanılıyor.

<figure class="wp-block-image size-large">![](images/read-along-google.jpg)</figure>Uygulamadaki **Diya** adlı sanal bir okuma arkadaşı görsel ve sözlü olarak okuyuculara teşvik sağlıyor. Okuyucu bir kelime veya cümleyi **telaffuz** etmekte zorlanıyorsa yardım için Diya’ya dokunması yetiyor. Uygulama ayrıca okuma performansına dayalı hikayeler, mini kelime oyunları ve bu oyunlar için zorluk seviyeleri de içeriyor.

Ebeveynler uygulamada her çocuğu için ayrı bir **profil** oluşturabiliyor. Ayrıca çocukların profillerinden performansına göre kazandığı yıldız ve rozetlere bakarak **bireysel ilerlemelerini** izleyebiliyorlar.

İlk indirme işleminden sonra uygulama güvenli bir şekilde **çevrimdışı**  olarak çalışabiliyor. Ayrıca uygulama, **reklam** veya uygulama içi satın alımları da içermiyor. Dünyanın dört bir yanında **Android** kullanıcıları **Google Play’**den **ücretsiz** bir şekilde uygulamaya ulaşılabiliyor.

**Read Along**‘un desteklediği dilleri şu şekilde listeleyebiliriz:

- İngilizce
- İspanyolca (İspanyolca)
- Portekizce (Português)
- Hintçe (हिंदी)
- Bangla (বাংলা)
- Urduca (اردو)
- Telugu Dili (తెలుగు)
- Marathi (मराठी)
- Tamilce (தமிழ்)