---
id: 9891
title: 'İtalya&#8217;da Apple’a Reklam Kampanyalarından Ötürü 10 Milyon Euro Ceza Kesildi'
date: '2020-12-02T21:48:03+03:00'
author: 'Ahmet Can Bilici'
layout: post
guid: 'https://intersiber.com/?p=9891'
permalink: /italyada-applea-reklam-kampanyalarindan-oturu-10-milyon-euro-ceza-kesildi/
post_views_count:
    - '22'
image: images/italya-da-apple-a-reklam-filmlerinden-oturu-10-milyon-euro-ceza.jpg
categories:
    - Apple
tags:
    - apple
    - italya
---

ABD’li teknoloji devi **Apple**, adından söz ettiren ürünleriyle olduğu kadar pazarlama kampanyalarıyla da dikkat çekiyor. Apple yine bir reklamı ile gündemde ancak bu defa ceza söz konusu. İtalya’da, şirketin “suya dayanıklılık” konusunda çektiği reklam filminden ötürü Apple’a 12 milyon dolarlık ceza kesildi.

## Gerekçe: Suya dayanıklılık söylemleri yeterince açık değil

Apple, **İtalyan** **Antitröst** **Otoritesi** tarafından, **iPhone** modellerinin pazarlamasında suya dayanıklılık konusunda tüketicileri yanıltması gerekçesiyle 10 milyon euro cezaya çarptırıldı.

Bahse konu modeller arasında iPhone 8, iPhone 8 Plus, iPhone XR, iPhone XS, iPhone 11 serisi modelleri yer alıyor. İtalyan Antitröst Otoritesi, şirketin bu modelleri pazarlarken, suya dayanıklılık ifadelerinin yeterince açık olmadığını ifade etti.

Apple, reklamlarda ilgili iPhone modellerinin 1 metreden 4 metreye kadar farklı derinliklerde ve 30 dakika boyunca durabileceğini aktardı. Şirket, tüketicilere hem derinlik hem de zamanlama konusunda, laboratuvar kontrollü testler gibi verileri açıklamamakla suçlanıyor.

Apple, **iPhone** modellerinin belli koşullar altında **suya** **dayanıklı** olduğunu belirtiyor ancak burada hangi sıvının teması söz konusu olduğu yer almıyor. Örnek olarak deniz ya da okyanus gibi tuzlu sulara düşen iPhone’lar, suya dayanıklılık kapsamı dışında kalıyor. Ceza, Apple’a bu dayanıklılık iddiasının ve sınırlarının, tüketici ile uygun şekilde paylaşılmamasından ötürü kesildi.

Bu haberler de ilginizi çekebilir:

- **[Apple Silicon Geekbench İncelemesi: En İyi Tek Çekirdekli İşlemci](https://intersiber.com/apple-silicon-geekbench-incelemesi-en-iyi-tek-cekirdekli-islemci/)**
- **[Yine de Apple’ın Gerisinde: Samsung 3. Çeyrekte Son 6 Yılın Kâr Rekorunu Kırdı](https://intersiber.com/yine-de-applein-gerisinde-samsung-3-ceyrekte-son-6-yilin-kar-rekorunu-kirdi/)**
- **[MacBook’lar iPhone Hızında Açılacak: Apple, macOS Big Sur’u Tanıttı](https://intersiber.com/macbooklar-iphone-hizinda-acilacak-apple-macos-big-suru-tanitti/)**