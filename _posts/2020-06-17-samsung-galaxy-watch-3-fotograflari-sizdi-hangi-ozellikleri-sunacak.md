---
id: 8518
title: 'Samsung Galaxy Watch 3 Fotoğrafları Sızdı: Hangi Özellikleri Sunacak?'
date: '2020-06-17T12:32:00+03:00'
author: 'Ahmet Can Bilici'
layout: post
guid: 'https://intersiber.com/?p=8518'
permalink: /samsung-galaxy-watch-3-fotograflari-sizdi-hangi-ozellikleri-sunacak/
post_views_count:
    - '30'
image: /wp-content/uploads/2020/06/samsung-galaxy-watch-3-fotograflari-sizdi.png
categories:
    - 'Giyilebilir Teknoloji'
tags:
    - 'galaxy watch'
    - 'galaxy watch 3'
    - samsung
---

Samsung’un henüz tanıtımını yapmadığı akıllı saati **Galaxy** **Watch 3**’ün fotoğrafları internette sızdı. Güney Kore’nin NRS sertifikasyon sitesinde ortaya çıkan görüntüler, şirketin giyilebilir teknoloji alanındaki yeni amiral gemisi olacak model için fikir verdi. Fiziksel olarak dönen bir kadraj ve cihazın sağ tarafındaki iki düğme, dikkat çeken detaylardan oldu.

<figure class="wp-block-image size-large">![](https://intersiber.com/wp-content/uploads/2020/06/samsung-galaxy-watch-3-goruntuleri-sizdi.jpg)</figure>Modelin, **Android** işletim sistemli bir akıllı telefonunuz varsa, tercih edebileceğiniz en iyi akıllı saatlerden biri olan Galaxy Watch Active 2’yi takip etmesi bekleniyor.

## Hangi özellikleri sunacak?

**Samsung** **Galaxy** **Watch 3**’ün fotoğrafları, akıllı saatle ilgili son dönemde ortaya atılan birçok iddiayı da netleştiriyor. Şu ana kadar gelen bilgiler, saatin hem **LTE** hem de **wi**–**fi** sürümlerinin olacağı yönündeydi. Ayrıca saatin, 1.4 ve 1.2 inç ekran boyutuna sahip 45mm ve 41mm iki farklı boyut sunacağı da aktarıldı.

Galaxy Watch 3’ün paslanmaz çelik kasanın yanı sıra GPS özelliği sunması bekleniyor. 5ATM **su basıncına** **dayanıklı** olacak akıllı saat, 50 metre derinlikte 10 dakikaya kadar suya dayanıklı olacak. SamMobile adlı platform, saatin kalp atış hızının yanı sıra tansiyon ekranına ve bir EKG sensörüne sahip olacağını belirtiyor. Saatin, 1G RAM, 8GB depolama alanı ve 247mAh **batarya** sunması bekleniyor.

Bugünkü sızıntı, akıllı saatin duyurusunun çok fazla uzakta olmadığını gösteriyor. **Samsung’dan**, Galaxy Watch 3 ile ilgili çok yakında bir haber alabiliriz.