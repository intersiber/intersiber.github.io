---
id: 5792
title: 'Netflix, Koronavirüs Sürecinde 16 Milyon Kullanıcı Kazandı'
date: '2020-04-22T11:29:06+03:00'
author: 'Ahmet Can Bilici'
layout: post
guid: 'https://intersiber.com/?p=5792'
permalink: /netflix-koronavirus-surecinde-16-milyon-kullanici-kazandi/
post_views_count:
    - '40'
image: images/netflix-koronavirus-surecinde-16-milyon-yeni-kullanici-kazandi.jpeg
categories:
    - Genel
tags:
    - koronavirüs
    - netflix
---

Popüler yayın platformlu **Netflix**, 2020’nin ilk üç ayında **kullanıcı sayısı**nı 16 milyon arttırdığını duyurdu. Yaşanan bu artış üzerinde, 2019’un Aralık ayında Çin’de başlayan ve tüm dünyayı etkisi altına alan **koronavirüs** salgınının etkili olduğu değerlendirmesi yapıldı.

Sosyal izolasyon, karantina gibi kavramları hayatımıza kazandıran **koronavirüs** salgını, online hizmetlere olan ilgimizi arttırdı. Öyle ki birçok internet devi, hizmetlerde aksama olmaması adına yayın kalitesini düşürme kararı aldığını açıkladı. Elbette ki bu süreçte, birçok şirket de abone sayısını arttırdı. Bu şirketlerden biri de Netflix.

## 3 ayda 16 milyon kullanıcı

Koronavirüs salgınının etkisiyle, yüz milyonlarca insanın evde geçirdiği zamanın artması dijital platformları ciddi anlamda etkiledi. Dünyanın en popüler yayın platformu Netflix, yılın ilk 3 ayında 16 milyon yeni kullanıcı kazandığını duyurdu. Yaşanan bu büyüme, şirketin büyüme tahminlerinin 2 katından daha yüksek.

## Hisseleri rekor kırdı

<figure class="wp-block-image size-large">![](images/netflix-hisseleri-yukseldi.png)</figure>Şirket, elde ettiği bu büyüme ile toplam abone sayısını 183 milyona çıkardı. Şirket ayrıca, 3 yıllık dönemde gelirinin, geçen yılın aynı dönemine göre 3 kat yükselerek 709 milyon dolar olduğunu duyurdu. Açıklamanın ardından **Netflix** **hisseleri**, 433 dolar düzeyini geride bırakarak, tarihinin en yüksek noktasına geldi.

Restoranlar, sinema salonları ve diğer sosyal aktivite merkezlerinin kapalı olması, Netflix’e olan ilginin artmasına neden oldu. Şirket, salgın sonrası dönemde abone sayılarının azalabileceği ve popülerliğin düşebileceği konusunda, hissedarları uyardı.