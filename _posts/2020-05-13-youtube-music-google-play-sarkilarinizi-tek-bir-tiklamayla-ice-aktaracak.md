---
id: 6831
title: 'Youtube Music, Google Play Şarkılarınızı Tek Bir Tıklamayla İçe Aktaracak'
date: '2020-05-13T19:30:26+03:00'
author: 'Beyza Bayrakdar'
layout: post
guid: 'https://intersiber.com/?p=6831'
permalink: /youtube-music-google-play-sarkilarinizi-tek-bir-tiklamayla-ice-aktaracak/
post_views_count:
    - '40'
image: /wp-content/uploads/2020/05/youtube-music-google-play-sarkilarinizi-tek-bir-tiklamayla-ice-aktaracak-.jpg
categories:
    - 'Sosyal Medya'
tags:
    - 'google play'
    - 'google play müzik'
    - 'youtube music'
---

**YouTube Müzik**‘in Spotify ve Apple Music için tam teşekküllü, ücretli bir rakip olarak lansmanın yapılmasından bu yana neredeyse iki yıl geçti. Uygulama lansman sırasında tam özelliklere sahip değildi. Ancak uygulama üzerindeki çalışmalar, geçen yıl boyunca önemli ölçüde hızlandı ve **YouTube Müzik**, 2018’de tanımlanan tüm sorunlarını düzeltti.

Artık **Google Play Müzik** kitaplığınızın, sanatçılar, albümler, şarkılar, çalma listeleri, satın alınan müzikler, kişisel yüklemeler ve öneriler olmak üzere tamamını yalnızca birkaç dokunuşla **YouTube Müzik**‘e aktarabileceksiniz.

<figure class="wp-block-image size-large">![](https://intersiber.com/wp-content/uploads/2020/05/google-music-youtube-music--1600x900.jpg)</figure>İşlemi başlatmak için **Android** cihazınızda **YouTube Müzik**‘e sahip olmanız gerekiyor. Uygulamayı henüz indirmediyseniz, **Google Play Müzik** yeni geçiş aracında sizi uyarıyor ve YouTube Müzik’i yüklemenizi istiyor. Uygulamanın içinde, Google Play Müzik **kitaplığınızın tamamını** taşıma seçeneği konusunda sizi uyaran bir **banner** bulunuyor ve oradan sadece birkaç dokunuşla aktarım başlatılabiliyor. Seçeneği henüz görmüyorsanız, bunun nedeni Google’ın bu özelliği kademeli olarak sunmasıdır, bu nedenle önümüzdeki birkaç gün içinde tekrar kontrol edebilirsiniz.

<figure class="wp-block-image size-large">![](https://intersiber.com/wp-content/uploads/2020/05/youtube-music-1600x847.jpg)</figure>**Google**, tüm bu aktarım işleminin adım adım gerçekleşeceğini, ancak kütüphanelerin taşınmasının çok uzun sürmeyeceğini belirtti. Aktarımın tamamı **arka planda** gerçekleşiyor ve işlem sırasında YouTube Müzik’i normal olarak kullanmaya devam edebiliyorsunuz. Her şey tamamlandığında Google kullanıcılara hem **e-posta** hem de **push** bildirimi gönderiyor. Artık **Youtube Music**‘e geçmenin tam zamanı.