---
id: 7892
title: 'George Floyd Protestoları Yağmaya Dönüşünce, Apple Mağazalarını Yeniden Kapatma Kararı Aldı'
date: '2020-06-01T12:00:21+03:00'
author: 'Ahmet Can Bilici'
layout: post
guid: 'https://intersiber.com/?p=7892'
permalink: /george-floyd-protestolari-yagmaya-donusunce-apple-magazalarini-yeniden-kapatma-karari-aldi/
post_views_count:
    - '60'
image: /wp-content/uploads/2020/06/george-floyd-protestolari-yagmaya-donusunce-apple-mazalarini-yeniden-kapatma-karari-aldi.jpg
categories:
    - Apple
tags:
    - abd
    - apple
    - 'george floyd'
---

**Apple**, koronavirüs salgını nedeniyle Mart ayından beri ABD’deki perakende mağazalarını kapalı tutuyordu. Belli eyaletlerde normalleşme adımlarının atılması ve salgının kontrol altına alınma emareleri ortaya çıkmasından sonra, **Apple** **mağazaları** açma kararı almıştı.

ABD’de, geçtiğimiz günlerde **George** **Floyd** adlı siyahi bir vatandaşın, polis şiddeti nedeniye hayatını kaybetmesinin ardından birçok eyalette isyanlar başladı. Zaman zaman kontrolden çıkan isyanlar, bazı insanların mağazaları yağmalamasına neden oldu. Bazı Apple Store’lar da yağmanın hedefi olunca, şirket mağazalarının çoğunu kapama kararı aldı.

## Pazar gününe kadar kapatıldı

<figure class="wp-block-image size-large">![](https://intersiber.com/wp-content/uploads/2020/06/abd-de-apple-store-magazalari-yagmalandi.jpg)</figure>9to5Mac’in aktardığı bilgiye göre, **Apple** ABD’deki mağazalarının çoğunu Pazar gününe kapattı, bazı mağazaların ise Pazartesi’ye kadar kapalı olacağı aktarıldı. Bu haberi onaylayan şirket, “Çalışanlarımızın sağlığı ve güvenliğini göz önünde bulundurarak, ABD’deki mağazalarımızı Pazar gününe kadar kapalı tutma kararı aldık” yorumunu yaptı.

**Apple’ın** isyanların odak noktası olan **Minneapolis’teki** Uptown mağazası başta olmak üzere, **Los** **Angeles’taki** Grove mağazası başta olmak üzere, birçok mağazası vandallar tarafından yağmalandı. Apple’ın vandalizmin hedefi olan bu mağazaları, 6-7 Haziran tarihlerine kadar kapalı olacak.