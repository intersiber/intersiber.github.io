---
id: 7568
title: 'Nedeni Bilinmiyor: Apple, iOS Uygulama Güncellemelerini Yeniden Gönderdi'
date: '2020-05-25T16:00:01+03:00'
author: 'Ahmet Can Bilici'
layout: post
guid: 'https://intersiber.com/?p=7568'
permalink: /nedeni-bilinmiyor-apple-ios-uygulama-guncellemelerini-yeniden-gonderdi/
post_views_count:
    - '21'
image: /wp-content/uploads/2020/05/nedeni-bilinmiyor-apple-ios-uygulama-guncellemelerini-yeniden-gonderdi.jpg
categories:
    - Apple
tags:
    - iphone
---

**iPhone** ya da **iPad’inizde**, güncelleme gerektiren ancak henüz bir güncelleme almamış birçok uygulama varsa, endişelenmenizi gerektiren bir durum yok. Yalnız değilsiniz… Henüz bilinmeyen bir nedenden dolayı Apple, uygulama güncellemelerini yeniden gönderdi ve iPhone ya da iPad sahipleri, uygulamalarının en son sürümünü kullanmak için yeniden güncelleme yapmalı.

## Güncellemelerin neden yeniden gönderildiği bilinmiyor

<figure class="wp-block-image size-large">![](https://intersiber.com/wp-content/uploads/2020/05/ios-uygulama-guncelleme-hatasi.jpg)</figure>Apple’ın uygulamala güncellemelerini yeniden göndermesinin nedeni bilinmiyor. Ancak Macrumors’ın aktardığına göre, **iOS 13.5**’ten itibaren gelen sürümlerdeki bir hata ile ilgisi olabilir. Bu hata, bazı uygulamalara erişimi engelliyor ve kullanıcılara hata mesajı gönderiyordu.

“Bu uygulama artık sizinle paylaşılmıyor” hatası, uygulama ayarları üzerinden düzeltilebilen bir hata. Ancak bu hatanın neden ortaya çıktığı bilinmiyor. Yapmanız gereken ayarlar &gt; genel &gt; **iPhone** **depolama** **alanı** üzerinden uygulamayı kaldırmak ve yeniden yüklemek. Hatanın nedeninin, kimlik doğrulama ya da sertifika ile ilgili bir sorun olduğu tahmin ediliyor.

Uygulama güncellemelerinin birikmesi ve yeniden gönderilmesi, bu hata ile ilişkilendiriliyor ancak **Apple** tarafından doğrulanmadı. Yaşanan hata mesajı sorunu, uygulamaların kullanımını olumsuz etkileyen bir yöne sahip değil. Siz yine de, **iPad** ve **iPhone**’larınızda, tüm uygulamalarınızı en son sürüm ile güncelleyin…