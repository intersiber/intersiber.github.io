---
id: 3593
title: 'WhatsApp&#8217;a Kendini İmha Eden Mesaj Özelliği Geliyor'
date: '2020-03-16T12:13:49+03:00'
author: 'Ogun Baysal'
layout: post
guid: 'https://intersiber.com/?p=3593'
permalink: /whatsapp-kendini-imha-eden-otomatik-mesaj-silme-ozelligi-geliyor/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '85'
image: images/whatsapp-kendini-imha-eden-otomatik-mesaj-silme-ozelligi-geliyor.jpg
categories:
    - Mobil
tags:
    - 'kendini imha eden mesaj'
    - 'otomatik mesaj silme'
    - whatsapp
---

Dünyanın en popüler mesajlaşma uygulaması WhatsApp’a kendi kendini silen mesaj özelliği geliyor. WhatsApp beta sürümünde ortaya çıkan yeni özellik ile kullanıcılar gönderdikleri mesajlar için bir süre tanımlayabilecek.

Uzun zamandır beklenen özellik, **WhatsApp** Android sürümü için yayınlanan **2.20.84 beta** sürümünde ortaya çıktı. Yeni özellik ile kullanıcılar gönderdikleri mesajlar için bir ayar menüsüne kavuşuyor.

<figure class="wp-block-image size-full">![](images/whatsapp-kendi-kendini-silen-mesaj-ozelligi-geliyor.jpg)</figure>Ayar menüsünde mesajların ne kadar süre sonra silineceği ayarlanabiliyor. 1 saat, 1 gün, 1 hafta, 1 ay ve 1 yıl olarak sunulan seçeneklerle WhatsApp kullanıcıları **otomatik silme özelliği**ni aktifleştirebilecek. Örneğin 1 saat sonra mesajların otomatik olarak silinmesini isterseniz WhatsApp konuşmalarınızdaki her bir mesaj, gönderim saatinden 1 saat sonra otomatik olarak silinecek.

Kendi kendini silen mesaj özelliği aktif edildiğinde, sohbet ekranında gönderilen mesajların otomatik olarak silineceği uyarısı görüntüleniyor ve mesajların yanında bir saat simgesi çıkıyor.

<figure class="wp-block-image size-large">![](images/whatsapp-kendi-kendini-silen-mesaj-ozelligi-geliyor-2.jpg)</figure>Halihazırda **Telegram** ve **Signal** gibi mesajlaşma uygulamalarında uzun bir süredir var olan kendini imha eden mesaj veya bir diğer tabirle kendi kendini silen mesaj özelliği için WhatsApp bir hayli geç kalmış olsa da, güncellemenin beta aşamasından çıkıp yakın zamanda tüm kullanıcılara gelmesi bekleniyor.