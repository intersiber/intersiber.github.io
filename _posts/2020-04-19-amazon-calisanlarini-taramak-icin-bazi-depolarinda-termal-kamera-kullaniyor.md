---
id: 5679
title: 'Amazon, Çalışanlarını Taramak İçin Bazı Depolarında Termal Kamera Kullanıyor'
date: '2020-04-19T15:30:50+03:00'
author: 'Ahmet Can Bilici'
layout: post
guid: 'https://intersiber.com/?p=5679'
permalink: /amazon-calisanlarini-taramak-icin-bazi-depolarinda-termal-kamera-kullaniyor/
post_views_count:
    - '20'
image: images/amazon-calisanlarini-koronavirusten-taramak-icin-depolarinda-termal-kamera-kullaniyor.png
categories:
    - Genel
tags:
    - amazon
    - koronavirüs
---

ABD’li e-ticaret devi Amazon’un, bazı depolarında termal kamera kullanarak çalışanlarını takip ettiği öğrenildi. Termal kameranın kullanımının, **Amazon**’un çalışanlarını, **koronavirüs** salgınının en önemli semptomlarından olan yüksek ateşi test etmek için kullanılan diğer araçlardan çok daha etkili olduğu ifade edildi.

Amazon sözcüsü Kristen Kish, yaptığı açıklamada, “Faaliyet alanlarımızda günlük ateş kontrollerini, topluluğumuz için kritik hizmetleri sunmaya devam eden çalışanlarımızın sağlığını ve güvenliğini desteklemek için ek bir tedbir olarak uyguladık” dedi. Kish, bazı tesislerde ateş taraması için termal kamera kullanıldığını doğruladı.

**Amazon**, **koronavirüs** salgınının ardından online alışverişe olan talebin patlamasının ardından, 100 bin kişiyi işe alacağını duyuran Amazon, sonrasında 75 bin kişinin daha işe alınacağını açıklamıştı. Şirket, çalışanlarının şartlarını iyileştirmek adına 500 milyon doların üzerinde yatırım yapacağını da duyurdu.

## ABD’deki Amazon depolarında 300’den fazla vaka 

ABD’de 50’den fazla deposu bulunan Amazon tesislerinde, 300’den fazla çalışanın koronavirüse yakalandığı aktarıldı. Birkaç depoda protesto düzenleyen işçiler, tesislerin kapatılmasını ve temizlenmesini talep etti.

<figure class="wp-block-image size-large">![](images/abd-deki-amazon-depolarinda-koronavirus-vakasi-300-un-uzerinde.jpeg)</figure>Amazon ise, termal kamera gibi önlemlerin yanı sıra çalışanlarına maske dağıtımı yaptı ve tesisleri dezenfekte etti. Şirketin son planı ise, COVID-19’a karşı daha etkin bir önlem almak adına, kendi test laboratuvarını kurmak.

## 10 binden fazla çalışanın olduğu Fransa’da operasyon durdu

E-ticaret devinin karşılaştığı en zorlu durum ise **Fransa’da** yaşandı. Fransa’da bir sendikanın şikayeti üzerinde mahkeme, **Amazon**’a sadece gıda ve hijyen malzemesi ile, tıbbi malzeme gibi zorunlu ürünlerin satışını yapmasını emretti. Karara uyulmaması durumunda ise günlük 1 milyon Euro ceza verilmesine hükmetti.

Mahkeme kararının ardından Amazon, depolarını kapatma kararı aldı. Amazon’un Fransa’daki tesislerinde 10 bin kiş çalışıyordu. Şirketin, 10 bin depo çalışanı için devletin sağladığı maaş desteğinden yararlanmayı amaçladığı ifade ediliyor.