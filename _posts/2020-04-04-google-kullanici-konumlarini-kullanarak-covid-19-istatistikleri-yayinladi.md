---
id: 4911
title: 'Google Kullanıcı Konumlarını Kullanarak COVID-19 İstatistikleri Yayınladı'
date: '2020-04-04T12:52:34+03:00'
author: 'Ahmet Can Bilici'
layout: post
guid: 'https://intersiber.com/?p=4911'
permalink: /google-kullanici-konumlarini-kullanarak-covid-19-istatistikleri-yayinladi/
post_views_count:
    - '30'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/google-1.jpg
categories:
    - Genel
tags:
    - covid-19
    - 'covid-19 mobility'
    - 'covid19 mobility'
    - google
    - 'konum verileri'
    - koronavirüs
    - 'kullanıcı konumları'
---

Google, COVID-19 koronavirüs salgını önlemlerine insanların ne kadar uyduğunu merak eden hükümetler ve insanlar için yeni veriler yayınladı. Kullanıcı konum verileri kullanılarak hazırlanan ve ülkeler bazında yayınlanan raporlarda, salgın önlemleri sebebiyle insanların nerelerde vakit geçirdiğiyle ilgili detaylı istatistikler paylaşıldı.

Google mobil cihaz konumları üzerinde yapılan bir veri araştırmasında, COVID-19 salgını öncesi ve sonrasında insanların sokağa çıkma alışkanlıklarının nasıl değiştiğini gözler önüne serdi. Google’ın raporuna göre insanlar salgın sonrasında büyük oranda evlerine çekildi ve alınan önlemlere uymaya başladı.

<figure class="wp-block-image size-full">![](images/coronavirus-covid-19-street.jpeg)</figure>Dünya genelinde park, bahçe, restoranlarda büyük oranda düşüş yaşandığını gösteren Google verilerine göre insanların büyük kısmı evlerinde kalıyor.

## Türkiye’de insanlar salgın önlemlerine ne kadar uyuyor?

Türkiye için yayınlanan rapora göre, salgın sonrasında Türkiye’de insanların alışkanlıkları bir hayli değişti. Türkiye’de insanların evde kalma oranı **%17** oranında arttı. Çalışma alanlarında geçirilen süre ise **%45** oranında azaldı.

Türkiye’de toplu taşıma araçlarında geçirilen süre ise 8 Mart 2020 tarihinden sonra hızlı bir düşüş trendine girdi ve %71 oranında azaldı. Market ve eczanelerde geçirilen zaman ise %39 azaldı. Türkiye’de insanların parklarda geçirdiği zaman ise salgınla birlikte %58 azaldı.

<figure class="wp-block-image size-full">![](images/koronavirus-covid-19-ev-izolasyon.jpeg)</figure>**COVID-19** salgını sonrasında **Türkiye**‘de yaşanan en büyük değişim ise restoran, cafe ve alışveriş merkezlerinde yaşandı. Salgın sonrasında insanların restoran, cafe ve alışveriş merkezi gibi yerlerde geçirdiği zaman %75 oranında azaldı.

Bazı ülkelerde ise insanlar evlerinde kalmak yerine sokaklara çıkmaya, restoran, park, bahçe alanlarına gitmeye devam ediyorlar. Ülkeler özelinde yayınlanan tüm raporlar ve detaylı verilere Google’ın ilgili [blog ](https://www.google.com/covid19/mobility/)sayfasından ulaşabilirsiniz.