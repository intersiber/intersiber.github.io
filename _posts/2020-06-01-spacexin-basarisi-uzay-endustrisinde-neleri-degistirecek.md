---
id: 7900
title: 'SpaceX’in Başarısı Uzay Endüstrisinde Neleri Değiştirecek?'
date: '2020-06-01T16:00:37+03:00'
author: 'Ahmet Can Bilici'
layout: post
guid: 'https://intersiber.com/?p=7900'
permalink: /spacexin-basarisi-uzay-endustrisinde-neleri-degistirecek/
post_views_count:
    - '35'
image: images/spacex-in-basarisi-uzay-endustrisinde-neleri-degistirecek.png
categories:
    - Uzay
tags:
    - NASA
    - spacex
    - 'uzay turizmi'
---

**SpaceX**, Cumartesi günü **Crew** **Dragon** uzay kapsülü ile 2 **NASA** astronotunu Uluslararası Uzay İstasyonu’na göndermeyi [başardı](https://intersiber.com/canli-yayin-spacexin-crew-dragon-kapsulu-uluslararasi-uzay-istasyonuna-ulasiyor/). SpaceX roketi, kapsülü yörüngeye taşıdıktan sonra başarılı bir şekilde dünyaya geri döndü. Bu durum, uzay endüstrisi için yeni bir dönemin başlangıcı anlamına geliyor.

Başarılı [görev](https://intersiber.com/spacex-yorungeye-giden-ilk-murettebatinin-ucusunu-basariyla-gerceklestirdi/), tekrar kullanılabilir bir füze olan **Falcon 9** ile uzaya birden fazla operasyonel taşıma yapılabileceği anlamına geliyor. Görevin en önemli yönü, ABD’nin uzay rekabetinde ilk aşamada, Rusya’nın soyuz araçlarına olan mahkumiyetinin sona ermesi oldu. **SpaceX** açısından ise durum daha da farklı. Şirket, Ay ve Mars’a insan taşıma vizyonu olan, kurucusu **Elon** **Musk** kadar renkli beklentilere sahip. SpaceX’in, yakın zamanda yörüngeye turistik amaçlı insan götürme alanında çalışan Roscosmos ile bir anlaşma imzaladığını söylemek, herhalde yeterli olur.

SpaceX, gelecek yıl turistik yörünge uçuşlarını başlatmak istiyor

SpaceX, **Crew** **Dragon’ı** sadece ISS’ye NASA astronotu götürmek için tasarlamadı. Şirketin vizyonu, 2021 yılında yörüngeye turistik amaçlı geziler düzenlemek. Kapsül, normalde 7 yolcu taşıma kapasitesine sahip ancak ISS görevinde iki koltuk kullanıldı. Peki, Crew Dragon ile bir seyahatin maliyeti ne olur? **Falcon 9**’un kullanıldığı, Cumartesi günü düzenlenen görevin **maliyeti** 60 milyon dolar oldu. **SpaceX**, özel seyahatler için bir fiyatlandırma sunmadı ancak bilet fiyatının milyonlarca dolar olacağı kesin.

<figure class="wp-block-image size-large">![](images/spacex-nasa-crew-dragon-kalkis-anlari-1600x932.jpg)</figure>SpaceX’in başarılı görevi, çeşitli alanlarda nasıl bir değişim yaratacak? Detaylıca bakalım.

## Turizm

SpaceX, uzay turizmi için en az rakipleri **Virgin** **Galactic** ve **Blue** **Origin** kadar hevesli. Başarılı ISS görevi, şirketin küresel imajını da oldukça iyi bir şekilde etkiledi. Şirketin amacı, önümüzdeki yıl yörünge seyahatini başlatmak. Ancak bu aşamada maliyetleri düşürmek için çalışmalar yapılıyor. Daha önce **Space** **Adventures** adlı şirket, Soyuz görevlerinde birkaç kişiye bilet satarak uzay seyahati için ilk adımı attı ancak bu ticari bir uzay uçuşu konseptine sahip değildi.

Uzay turizmi, **SpaceX’in**, ticari kargo görevleri dışında, tamamen yeni bir gelir modeli yaratacak ve şirketi farklı bir noktaya taşıyacak bir yaklaşım. Eğer kalkış maliyetleri, 60 milyon dolar gibi devasa düzeylerin altına çekilebilirse, belki de bir kişi için, uzay bileti 1 milyon doların altına düşebilir…

## Araştırma

Uzayın daha erişilebilir bir hale gelmesi, bilimsel araştırmaları da ciddi şekilde etkileyecek. **Uluslararası** **Uzay İstasyonu’nda** şu anda büyük ölçüde deneyler yapılıyor. ISS’de süregelen çalışmaların dışında, özel şirketlerin ve kurumların araştırmacılarının yer alması, özellikle **biyoteknoloji** gibi alanlarda önemli gelişmelerin yaşanabilmesine fırsat tanıyabilir. ISS’de mevcut yerçekimi ve diğer koşullar, Dünya üzerinde alınması imkansız sonuçların keşfedilmesini sağlayabilir.

## Yeni teknolojiler

Uzayın insanlık için bir adım daha yakın olması, birçok yeni teknolojiyle tanışmamızı sağlayabilir. Uzay uçuşlarının maliyeti belli bir düzeyin altına geldiğinde, Dünya için birçok yenilikçi fırsatın doğması sağlanabilir. Uzay tabanlı bir yenilik olan **GPS’in** dahi, dünyayı ne kadar değiştirdiğini, hangi sektörleri değiştirdiğini görmeniz yeterli olacaktır.

Kısacası SpaceX’in imza attığı başarı, yarınımızı değiştirebilecek bir öneme sahip. İlerleyen yıllarda, bu değişimin izlerine tanık olacağız.