---
id: 6757
title: 'CEO’dan Influencera: Çinli CEO’lar, Ürünlerini Canlı Yayında Satarak Milyonlar Kazanıyor'
date: '2020-05-11T21:00:46+03:00'
author: 'Ahmet Can Bilici'
layout: post
guid: 'https://intersiber.com/?p=6757'
permalink: /ceodan-influencera-cinli-ceolar-urunlerini-canli-yayinda-satarak-milyonlar-kazaniyor/
post_views_count:
    - '63'
image: /wp-content/uploads/2020/05/ceo-dan-influencer-a-cinli-ceolar-urunlerini-canli-yayinda-satarak-milyonlar-kazaniyor.png
categories:
    - Genel
tags:
    - çin
    - e-ticaret
---

Çin’de son birkaç yıl içinde, canlı yayında perakende ürün satışı hızla büyüyen bir **e-ticaret** kanalı haline geldi. Satış görevlilerinin, canlı yayında tüketicilere doğrudan satış yaptığı bu modelde, genelde bilindik simalar yer alsa da son zamanlarda Çinli büyük şirketlerin yöneticileri de kamera önüne çıkmaya başladı.

CEO’ların canlı yayınlarda boy göstermesi, bazı şirketler için cidden oyunu değiştiren bir hal almaya başladı. Örneğin, ev aksesuarları üreten **Mendale** **Tekstil’in** CEO’su Li Jing, Mart ayında dört saatlik bir canlı yayında şirketi adına tam 3,5 milyon dolarlık bir satış yaptı. trip.com’un eski CEO’su James Liang da, yaklaşık 5 saatlik bir canlı yayında 8,4 milyon dolarlık seyahat paketi satmayı başardı. Ve Mayıs ayında, **Gree** **Elektrik** CEO’su Dong Mingzhu, üç saatlik bir canlı yayında 43 milyon doların üzerinde satış yapmayı başardı.

## Canlı yayınlar Çin’de hayatın bir parçası haline geldi

<figure class="wp-block-image size-large">![](https://intersiber.com/wp-content/uploads/2020/05/cinli-e-ticaret-siteleri-canli-yayin-modeli.png)</figure>Özellikle **koronavirüs** salgının etkisiyle darbe yiyen klasik perakendeye karşı, canlı yayın satışları çok ciddi bir kanal haline geldi. Yayınlar genellikle, **TikTok’un** Çince versiyonu olan **Douyin** üzerinden gerçekleşiyor. Çeşitli sektörlerde faaliyet gösteren satıcılar, her gün canlı yayın videoları ile müşterilere ulaşıyor ve satış yapıyor.

iiMedia Research adlı şirket tarafından hazırlanan rapora göre, Çin’de canlı yayınlar üzerinden yapılan e-ticaretin hacmi, 2019 yılında 61 milyar dolara ulaştı. Koronavirüs nedeniyle birçok şehirde yaşanan kısıtlamaların ve kapanan mağazaların ardından, raporda 2020 yılı için ‘**canlı yayın e-ticareti**’ piyasasının büyüklüğü 129 milyar dolara ulaşacak. Açıklanan tahmin, ortaya çıkan sonuçları destekliyor. Nitekim, Çin’de perakende canlı akış platformu **Taobao**, satıcı sayısının 7 katına çıktığını duyurdu.

## CEO’ların canlı yayınları

Koronavirüsün neden olduğu ekonomik yavaşlamada, tüketicinin ilgisini canlı yayınlara çekmek hem de satışları artırmak adına **Çinli CEO’lar**, satış odaklı canlı yayınlarda yer almaya başladı. Bazı CEO’lar bir kereye mahsus yayına katılırken, bazıları ise düzenli olarak canlı yayınlarda boy göstermeye başladı. Çin’de tüketiciye canlı yayınlarla ulaşan bazı CEO’lar arasında Red Dragonfly’dan Qian Jinbo, **China Gas**’den Liu Minghui ve Intime Retail Group’tan Chen Xiaodong…

Bazı yöneticiler, canlı yayın akışlarında bilinirliğini artırdıktan sonra, farklı markalarda da ciddi satış başarısı elde ettiler. Bu da, CEO’ların canlı yayınlarla birlikte adeta bir sosyal medya fenomenine dönüştüğünü gösteren bir durum. Farklı sektörlerde markalara sahip olan bazı CEO’lar, ellerindeki canlı yayın satış gücünü oldukça iyi kullanıyor.