---
id: 6610
title: 'Zoom ve New York Başsavcısı, Güvenlik İyileştirmeleri Konusunda Anlaştı'
date: '2020-05-08T18:00:00+03:00'
author: 'Ahmet Can Bilici'
layout: post
guid: 'https://intersiber.com/?p=6610'
permalink: /zoom-ve-new-york-bassavcisi-guvenlik-iyilestirmeleri-konusunda-anlasti/
post_views_count:
    - '33'
image: /wp-content/uploads/2020/05/zoom-ve-new-york-bassavcisi-guvenlik-iyilestirmeleri-konusunda-anlasti.jpeg
categories:
    - Girişim
tags:
    - koronavirüs
---

**Koronavirüs** sürecinde adını en çok duyuran girişimler içinde yer alan **Zoom**, bir süredir gündeme geldiği gizlilik ve güvenlik eksiklikleri nedeniyle birçok kurumda ve özel şirkette yasaklanmıştı. New York Başsavcısı Letita James, platformda gündeme gelen “**Zoombombing**” isimli saldırıların ve diğer gizlilik sorunlarının sonrasında ortaya çıkan endişeleri ele aldığı yeni bir görüş sundu. Başsavcı, Zoom’u eleştirileri ele aldığı için övdü ve hizmetin geliştirilmesi için atılan adımları özetledi.

## Nefret suçları yasaklanacak

**ABD** **yargısı** ve **Zoom** arasında mutabık kalınan ‘anlaşma’da, Zoom’un kullanıcı bilgilerini gizli ve güvenli bir şekilde tutmak için, “makul” bir şifreleme ve güvenlik protokolü kullanması talep ediliyor. Bunun yanı sıra, hizmet şartlarında “ırk, din, etkin köken, cinsiyet ya da cinsel yönelime dayalı” nefret suçları yasaklanacak.

Anlaşma yayınlanmadan kısa süre önce, **New** **York** Eğitim Şubesi, **Zoom** kullanan öğretmenleri bir ay süreyle uzaktan eğitimlerden almıştı. Şirketin, uzaktan eğitim sınıfları için yeni özellikler geliştirmeye çalıştığı aktarıldı.

## Salgının ardından ‘keşfedilen’ Zoom, zor bir dönem geçirdi

<figure class="wp-block-image size-large">![](https://intersiber.com/wp-content/uploads/2020/05/zoom-guvenlik-ve-gizlilik-sorunlari.jpeg)</figure>Koronavirüs salgınının ardından, günlük 10 milyon aktif kullanıcısı 300 milyonu geçen ve bir anda ilgi odağı olan Zoom, çeşitli güvenlik ve gizlilik açıkları ile gündeme geldi. **Zoombombing** gibi saldırıların yanı sıra, güvenlik anahtarlarının Çin’e gönderilmesi konusuyla da gündeme gelen Zoom, hızlıca bu alanlarda güncelleme yaptı. Facebook’un eski güvenlik başkanı **Alex** **Stamos’ı** danışman olarak ekibe alan Zoom, yakın zamanda da uçtan uca şifreli video konferans geliştirme süreci için şifreleme ve güvenlik hizmeti sunan **Keybase’i** satın aldı.

Başsavcı, mektubunda Zoom’un ilk mektupta belirtilen sorunlara hızlı bir şekilde yanıt vermek için hareket ettiğini ve işbirliği içinde çalıştığını ifade etti. Zoom’un bu süreçte yerel yönetimlere, okullara, sağlık kurumlarına değerli hizmetler sağladığı ifade edilen mektupta, küresel salgınla mücadelede şirketin rolüne vurgu yapıldı.

**Zoom** cephesi ise, varılan anlaşmadan ötürü memnun olduğunu belirtti ve uygulamanın 90 günlük **güvenlik** ve **gizlilik** planının parçası olarak tamamlanmış olan önemli çalışmalara vurgu yaptı. Bunun yanı sıra yeni güvenlik güncellemelerinin de geldiği belirtildi.