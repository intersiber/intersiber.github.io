---
id: 8096
title: 'Google: İranlı ve Çinli Hackerlar Trump ve Biden’ın Kampanya Ekibini Hedef Aldı'
date: '2020-06-05T14:30:10+03:00'
author: 'Ahmet Can Bilici'
layout: post
guid: 'https://intersiber.com/?p=8096'
permalink: /google-iranli-ve-cinli-hackerlar-trump-ve-bidenin-kampanya-ekibini-hedef-aldi/
post_views_count:
    - '96'
image: images/google-iranli-ve-cinli-hackerlarlarin-biden-ve-trump-i-hedef-aldigini-soyled.jpg
categories:
    - Güvenlik
tags:
    - abd
    - çin
    - hack
    - iran
---

**Reuters’ın** aktardığı bilgiye göre bilgisayar korsanları, ABD Başkanı Donald Trump ve Demokrat Parti’nin birincil adayı Joe Biden’ın kampanya ekibinde yer alan isimlerin e-postalarını hedef aldı. **İranlı** hackerların **Trump** ekibini hedef aldığı aktarılırken, **Çin** devleti destekli olduğu öne sürülen hackerların ise, **Biden** kampanyasını hedef aldığı bildirildi.

**Google’ın** Tehdit Analiz Grubu’ndan yapılan açıklamada, hackerların kampanya çalışanlarının e-postalarını hedef alarak kimlik avı girişimi yaptığı ancak bir taviz belirtisinin de görülmediği ifade edildi.

## Google: Saldırı girişimleri başarısız

Bir **Google** sözcüsü, yaptığı açıklamada hackerların girişimlerinin başarılı olduğuna dair bir kanıtın söz konusu olmadığını aktardı. Sözcü, kampanya personelinin e-postalarını ekstra bir koruma ile kullanmasını önerdi. Sözcü ayrıca, Google’ın gelişmiş koruma programını ve ücretsiz güvenlik anahtarı gibi uygulamalarını önerdi.

## ABD siyaseti hackerların hedefinde

<figure class="wp-block-image size-large">![](images/trump-kampanyasi-hackerlarin-hedefinde-1600x1119.jpg)</figure>**Biden** ve **Trump** kampanya ekibi, bu tip siber saldırıları beklediklerini ve bunlara karşı hazır olduklarını söyledi. Yaşananlar, İranlı ve diğer yabancı hackerların ABD’li siyasetçileri hedef aldığı ilk olay değil. **Microsoft**, geçen yıl Fosfor, APT 35 ve Charming Kitten olarak bilinen İranlı bir hacker grubunun da başkanlık kampanyasını hedef aldığını açıklamıştı.

2016 yılında ise Rus hackerlar, Demokratik Ulusal Komite’ye başarılı bir kimlik avı saldırısı ile birçok e-postaya erişmiş ve ABD siyasi kampanyaları sürecinde ciddi tartışmalar yaşanmıştı.