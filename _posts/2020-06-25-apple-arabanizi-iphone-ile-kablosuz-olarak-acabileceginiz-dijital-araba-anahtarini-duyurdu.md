---
id: 8636
title: 'Apple, Arabanızı iPhone İle Kablosuz Olarak Açabileceğiniz Dijital Araba Anahtarını Duyurdu'
date: '2020-06-25T12:56:29+03:00'
author: 'Ahmet Can Bilici'
layout: post
guid: 'https://intersiber.com/?p=8636'
permalink: /apple-arabanizi-iphone-ile-kablosuz-olarak-acabileceginiz-dijital-araba-anahtarini-duyurdu/
post_views_count:
    - '153'
image: images/apple-arabanizi-iphone-le-kablosuz-olarak-acabileceginiz-dijital-anahtari-duyurdu.png
categories:
    - Apple
tags:
    - apple
    - 'ios 14'
---

Apple, iOS 14’e ilişkin yenilikleri duyurduğu Dünya Geliştiriciler Konferansı WWDC 20’de, araçların kilidini kablosuz olarak açma ve çalıştırma için, **Apple** **Watch** ya da **iPhone’a** eklenebilen dijital araba anahtarını duyurdu. NFC üzerinde çalışacağı aktarılan sistem, iOS 14’ün bir parçası olacak. Apple’ın dijital araba anahtarının destekleyeceği ilk araç, **BMW 5 serisi**nin 2021 modeli olacak.

## Nasıl çalışacak?

**iPhone** ya da **Apple** **Watch’ta** yer alan dijital araba anahtarı ile, otomobili eşleştirdikten sonra aracın kilidini açmak için, cihazı arabadaki NFC okuyucunun yakınında tutmak yeterli olacak. Okuyucunun kapı koluna yakın olacağını düşünebilirsiniz. Hızlı modda, **Face ID** ya da şifre gibi bilgiler istenmeyecek ancak hızlı modu kapatırsanız, bu gibi bilgi doğrulamaları gerekebilir. Apple, özelliğin iOS 13’e de geleceğini söyledi.

<figure class="wp-block-image size-large">![](images/apple-araba-anahtari-sistemi-1600x1066.jpg)</figure>Dijital araba anahtarını paylaşırken, mesajlar uygulamasını kullanabileceksiniz. Dijital anahtarı paylaşırken, aracın hızlanması, yüksek hız limidi, ses seviyesi gibi özelliklerini kısıtlayabilirsiniz. Örneğin aracınızı genç ve acemi bir sürücüye verecekseniz, anahtarı istediğiniz zaman iptal edebilirsiniz.

Sistem bir ağ bağlantısı ile çalışmıyor, dolayısı ile ağa erişim olmayan yerlerde bile, dijital araba anahtarını rahat bir şekilde kullanabileceksiniz.

## Otomobil üreticileri benzeri sistemler sunuyor

Diğer otomobil üreticileri, **Apple’ın** geliştirdiği sistemin benzeri sistemleri sunuyor. Ancak Apple, bir işletim sistemi ile birlikte sunduğu bu özelliği daha erişilebilir kılıyor. **iOS’taki** merkezi kilit sisteminde birden fazla anahtara da yer verebilirsiniz.