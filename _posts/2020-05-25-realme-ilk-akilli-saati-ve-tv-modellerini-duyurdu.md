---
id: 7557
title: 'Realme İlk Akıllı Saati ve TV Modellerini Duyurdu'
date: '2020-05-25T12:00:08+03:00'
author: 'Ahmet Can Bilici'
layout: post
guid: 'https://intersiber.com/?p=7557'
permalink: /realme-ilk-akilli-saati-ve-tv-modellerini-duyurdu/
post_views_count:
    - '20'
image: /wp-content/uploads/2020/05/realme-ilk-akilli-saat-ve-tv-modellerini-duyurdu.png
categories:
    - 'Giyilebilir Teknoloji'
tags:
    - 'akıllı saat'
---

**Realme’nin** Hindistan’daki performansı, şirketi dünyanın en hızlı büyüyen akıllı telefon markalarından biri haline getirdi. Şirket, bugün yeni kategoriler üzerinde odaklandı ve “yaşam tarzı teknolojisi” pazarında, iddialı ürünler ortaya koymayı hedefliyor.

Bu ürünlerden ilki, **Realme** **Watch** adı verilen akıllı saat. 1.4 inç, 320-320 LCD ekrana sahip kare bir tasarımla karşımıza çıkan akıllı saat, Android’in özel bir sürümüne sahip. **Akıllı** **saatle** bildirimleri görüntüleyebilmenin yanı sıra müziği kontrol edebilir, telefon görüşmelerinizi yapabilir ve diğer standart akıllı telefon işlevlerini sağlayabilirsiniz.

<figure class="wp-block-image size-large">![](https://intersiber.com/wp-content/uploads/2020/05/realme-akilli-saat-ozellikleri-ve-fiyati.png)</figure>**Realme**, **akıllı** **saatin** 7 ile 9 gün pil ömrü olduğunu ifade ediyor ve güç tasarrufu modunda, bu sürenin 20 güne çıkabildiğini belirtiyor.

**Realme** **Watch**, kalp atış sensörünün yanı sıra uyku takibi ve Hindistan kitlesine özel kriket izleme modu da dahil olmak üzere, Mart ayında şirketin çıkardığı fitness bandının sunduğu işlevleri barındırıyor. Ekranın daha büyük hali, **Fitbit** tarzı bir saat görüntüsü veriyor ve tarzı değiştirmek isterseniz, kolayca değiştirilebiliyor.

Akıllı saatin fiyatı, yaklaşık 50 dolar, yani 340 TL düzeyinde. Realme Watch’un, 5 Haziran’da Flipkart ve [realme.com](http://realme.com) adreslerinden satın alınabilecek.

Şirketin piyasaya çıkaracağı diğer bir ürünse Realme Smart TV. Hindistan’daki TV pazarında, OnePlus ve Xiaomi gibi üreticileri takip ederek bir pay almayı hedefleyen Realme, 32 inç ve 43 inçlik iki modelle insanların karşısına çıkıyor. 4K seçeneği sunmayan **Realme** **Smart** **TV** serisi, HDR10 ve HLG’yi destekliyor ve 400 nite kadar parlaklığa ulaşıyor. Dört çekirdekli MediaTek işlemci kullanan ürün, **Dolby** **Audio** sertifikasına sahip ve dörtlü hoparlör sunuyor.

<figure class="wp-block-image size-large">![](https://intersiber.com/wp-content/uploads/2020/05/realme-smart-tv-ozellikleri-ve-fiyati.png)</figure>2 Haziran’da Realme’nin web sitesinden satışa sunulacak modellerde, 43 inçlik model 290 dolar, yaklaşık 2 bin liradan satışa sunulacak. 32 inçlik model ise 170 dolar, yaklaşık 1200 TL’den satışta olacak.