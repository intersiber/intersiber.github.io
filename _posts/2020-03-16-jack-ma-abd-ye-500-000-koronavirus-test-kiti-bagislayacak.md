---
id: 3568
title: 'Jack Ma, ABD&#8217;ye 500.000 Koronavirüs Test Kiti Bağışlayacak'
date: '2020-03-16T10:30:00+03:00'
author: 'Beyza Bayrakdar'
layout: post
guid: 'https://intersiber.com/?p=3568'
permalink: /jack-ma-abd-ye-500-000-koronavirus-test-kiti-bagislayacak/
post_views_count:
    - '65'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/jack-ma.jpg
categories:
    - Genel
tags:
    - abd
    - alibaba
    - 'jack ma'
    - koronavirüs
---

Ocak ayında koronavirüse karşı aşı geliştirme çalışmalarına 14.4 milyon dolar bağış yapan Çinli milyarder Jack Ma, sonrasında Avrupa ülkelerine 1.8 milyon maske ve 100 bin virüs tespit kiti bağışladı.

E-ticaret devi **Alibaba**‘nın kurucu ortağı **Jack Ma**, koronavirüs salgını devam ederken **ABD**‘ye 500.000 test kiti ve 1 milyon yüz maskesi bağışlamayı planlıyor. Twitter’da Cuma günü yapılan [açıklamada](https://twitter.com/foundation_ma/status/1238317660871393280), Çinli milyarder, Jack Ma Vakfı ve Alibaba Vakfı’nın test kitleri ve yüz maskelerinin sevkiyat için tedarik edildiğini ve hazırlandığını söyledi.

<figure class="wp-block-image size-large">![](images/jack-ma-alibaba-abd-koronavirus-test-kiti-bagis-1600x900.jpg)</figure>Jack Ma Vakfı’nın Twitter hesabından konuyla ilgili bir açıklama paylaşıldı. Açıklama direkt olarak Jack Ma imzası taşımakta. Jack Ma bu açıklamada:

“Kendi ülkemin tecrübesinden hareketle, sağlık personelleri için hızlı ve doğru test süreci ile yeterli kişisel koruyucu ekipmanların, virüsün yayılmasını önlemede en etkili yol olduğunu söyleyebilirim. Umarız ki bağışımız salgınla mücadelede, Amerikalılara yardımcı olacak.” ifadelerini kullandı.

Jack Ma ayrıca; “Kriz, globalleşmiş dünyada tüm insanlık için zorluk teşkil ediyor. Bugün karşı karşıya olduğumuz salgını hiçbir ülke tek başına çözemez. Bunun yerine virüsle el ele mücadele etmeliyiz. Kaynaklara ulaşımda sınırları kaldırmadığımız ve bilgimizi, ne dersler çıkardığımızı paylaşmadığımız sürece virüsü yenemeyiz. Birlikte ayaktayız, ayrılırsak düşeriz.” sözlerini kullandı.