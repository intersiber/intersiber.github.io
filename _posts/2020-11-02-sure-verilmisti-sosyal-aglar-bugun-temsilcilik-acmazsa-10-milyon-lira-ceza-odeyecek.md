---
id: 9487
title: 'Süre Verilmişti: Sosyal Ağlar Bugün Temsilcilik Açmazsa, 10 Milyon Lira Ceza Ödeyecek'
date: '2020-11-02T14:24:27+03:00'
author: 'Ahmet Can Bilici'
layout: post
guid: 'https://intersiber.com/?p=9487'
permalink: /sure-verilmisti-sosyal-aglar-bugun-temsilcilik-acmazsa-10-milyon-lira-ceza-odeyecek/
post_views_count:
    - '33'
image: /wp-content/uploads/2020/11/sure-verilmisti-sosyal-aglar-bugun-temsilcilik-acmazsa-10-milyon-lira-ceza-odeyecek.jpg
categories:
    - 'Sosyal Medya'
tags:
    - facebook
    - 'sosyal medya'
    - 'sosyal medya yasası'
    - twitter
---

Türkiye’de yakın dönemde, çokça paylaşılan “**sosyal** **medya** **yasası**” kabul edilmiş ve kullanıcı sayısı 1 milyonun üzerindeki sosyal medya şirketlerine belli yaptırımlar getirilmişti. Bu yaptırımlardan en önemlisi, Türkiye temsilciliği açmak. Bu kapsamda uyulması gereken kurallar için, sosyal ağlara verilen 1 aylık sürenin bugün son günü.

## Türkiye temsilciliği açmayan ağlara idari para cezası

**Sosyal** **medya** **yasası** gereğince, günlük kullanıcısı 1 milyonun üzerinde olan platformların **Türkiye** **temsilciliğini**, bugün itibariyle açması gerekiyor. Bugün, temsilcilik açıp yetkili mercilere bildirmeyen platformlara, 10 milyon lira idari para cezası kesilecek.

Sosyal ağlar, ilk cezanın tebliğ edilmesinin ardından yükümlülüklerini yerine getirmedikleri takdirde, cezadan 30 gün sonra bu defa 30 milyon liralık idari para cezası ödeyecekler.

## Ceza ödenmediği taktirde erişim cezası

Facebook, Twitter, Instagram gibi internet devlerine temsilcilik zorunluluğu getiren sosyal medya yasası kapsamında, para cezası da ödenmediğinde internet bant genişliği yüzde 90 daraltılacak.

Yeni yasa, sosyal ağların temsilcilerine bir video konferans ile bildirilmişti. **Facebook**, **TikTok**, **DailyMotion**, **YouTube**, **Twitter**, **VK** gibi sosyal ağların yöneticilerine yasayla ilgili detaylar iletildi.

Gelen kulis bilgileri, sosyal ağların harekete geçmek için, şu anda CHP tarafından anayasa mahkemesine yapılan iptal başvurusu ve 3 Kasım ABD Başkanlık Seçimleri’nin sonucunun beklendiği yönünde.

Bakalım, sosyal ağlara idari para cezası ve diğer yaptırımlar getirilecek mi?