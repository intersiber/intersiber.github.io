---
id: 8178
title: 'Nedeni Telif Şikayeti: Twitter, Facebook ve Instagram Trump’ın Kampanya Videosunu Kaldırdı'
date: '2020-06-07T12:00:25+03:00'
author: 'Ahmet Can Bilici'
layout: post
guid: 'https://intersiber.com/?p=8178'
permalink: /nedeni-telif-sikayeti-twitter-facebook-ve-instagram-trumpin-kampanya-videosunu-kaldirdi/
post_views_count:
    - '69'
image: images/nedeni-telif-sikayeti-twitter-facebook-ve-instagram-trump-in-kampanya-videosunu-kaldirdi.png
categories:
    - 'Sosyal Medya'
tags:
    - 'donald trump'
    - facebook
    - twitter
---

**Twitter**, **Facebook** ve **Instagram’ın**, telif hakkı şikayetlerinin ardından Trump kampanyasına ait 4 dakikalık bir videoyu kaldırdığı aktarıldı. Videoda, bir polis memuru tarafından gördüğü şiddetin ardından hayatını kaybeden **George** **Floyd’a** ait görüntüler de yer alıyordu. Olayla ilgili video, ülke çapında polis şiddetinin milyonlarca ABD’li tarafından protesto edilmesine yol açmıştı.

Twitter videoyu devre dışı bıraktı, Facebook ve Instagram ise videoyu içeren yayınları kaldırdı. Trump, Twitter’daki işleme itiraz ederek yasadışı dese de, Twitter CEO’su **Jack** **Dorsey** “Yasadışı değil. Bu, telif hakkı sahibinden DMCA şikayeti aldığımız için kaldırıldı” yorumunu yaptı.

<figure class="wp-block-image size-large">![](images/twitter-ile-trump-tartismasi.png)</figure>Facebook sözcüsü ise, **DMCA** kapsamında telif hakkı şikayetinin geldiğini ifade ederek, “Kuruluşların bunu yapma hakkı olması bekleniyor” diye eleştiride bulundu.

Youtube, içerikte bir telif hakkı tespit etmezken, video **Youtube’da** 500 bine yakın görüntülendi.

<figure class="wp-block-image size-large">![](images/trump-a-sosyal-medya-sitelerinden-icerik-kaldirma-uygulamasi.png)</figure>Floyd’un ölümüne ilişkin protesto gösterilerinin ve başkan Trump’ın, “**George** **Floyd’un** ölümü ciddi bir trajedi oldu” dediği anların görüntülerinin yer aldığı videoda, şikayeti kimin yaptığı belli değil.

Twitter, diğer platformlardan ayrı bir şekilde, Trump ile ciddi bir gerginlik içinde. Sosyal ağ, geçen ay **Trump’ın** tweetlerinden bazılarına “bilgiyi doğrula” uyarısı koymuş, bir “Yağma başlarsa ateş başlar” tweeti için de şiddeti yüceltme uyarısı ile erişim engeli getirmişti.