---
id: 7363
title: 'Google Haritalar Erişilebilir Yerleri Bir Tekerlekli Sandalye Simgesiyle Vurgulayacak'
date: '2020-05-22T15:00:00+03:00'
author: 'Beyza Bayrakdar'
layout: post
guid: 'https://intersiber.com/?p=7363'
permalink: /google-haritalar-erisilebilir-yerleri-bir-tekerlekli-sandalye-simgesiyle-vurgulayacak/
post_views_count:
    - '31'
image: images/google-haritalar-erisilebilir-yerleri-bir-tekerlekli-sandalye-simgesiyle-vurgulayacak.jpg
categories:
    - Genel
tags:
    - google
    - 'google erişilebilir yerler'
    - 'google haritalar'
---

**Google**, **Haritalar** uygulamasına eklediği, uzun süredir beklenen yeni özelliğini açıkladı. Şirket tekerlekli sandalye kullanıcılarının ziyaret etmek istedikleri bir yerin ihtiyaçlarına uygun olup olmadığını görmesini kolaylaştıracağını düşünerek **Haritalar** uygulamasına **Erişilebilir Yerler** adı altında **tekerlekli sandalye erişilebilirliği bilgisi** ekledi.

Milyonlarca kişi, hareket kabiliyeti kısıtlı insanlardan bebek arabası veya diğer nakil araçlarına kadar **rampa** veya **otomatik kapı** gibi gereksinimlere ihtiyaç duymakta. Bu nedenle **Google**, birkaç yıldır konumların erişilebilirliği hakkında bilgi topluyor ve bu yeni özellikle **Google Haritalar**‘ı ön plana çıkarıyor.

<figure class="wp-block-image size-large">![](images/google-haritalar-access.png)</figure>Şirket, bu özelliği **Küresel Erişilebilirlik Farkındalık Günü** için bir blog yayınında gösterdi. Kullanıcılar, uygulamayı açmak için **Haritalar** uygulamasının “**Ayarlar**” bölümüne, ardından “**Erişilebilirlik Ayarları**“na gidebilir ve orada “**Erişilebilir Yerler**” arasında geçiş yapabilir.

İşlev etkinleştirdiğinde, **Google Haritalar’da** bir işletme veya halka açık mekandaki girişlerin erişilebilir bir girişi olup olamadığı ekrandaki **tekerlekli sandalye simgesinden** anlaşılabilecek. Ayrıca uygulama erişilebilir oturma alanı, tuvalet veya park yerlerini de gösteriyor ve artık bir hedefin farklı hareketlilik gereksinimlerini karşılayan bir girişi yoksa, **Haritalar** bu bilgileri daha açık bir şekilde belirtiyor.

<figure class="wp-block-image size-large">![](images/Google-Maps-wheelchair-icon.gif)</figure>**Google**, **Android** ve **iOS**‘ta **Google Haritalar**‘ı en son sürümüne güncelledikten sonra erişilebilir olan bu özelliği ABD, Avustralya, Japonya ve Birleşik Krallık’ta yaşayan kişilerin yanı sıra, takip eden diğer ülkelerdeki erişilebilirlikle, kademeli olarak başlayan **Erişilebilir Yerle**r işlevselliğini tüm kullanıcılarına sunmayı planladığını söylüyor.