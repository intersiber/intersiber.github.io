---
id: 5717
title: 'İngiltere, Koronavirüsten Etkilenen Girişimlere 250 Milyon Sterlin Destek Sağlayacak'
date: '2020-04-20T14:45:30+03:00'
author: 'Ahmet Can Bilici'
layout: post
guid: 'https://intersiber.com/?p=5717'
permalink: /ingiltere-koronavirusten-etkilenen-girisimlere-250-milyon-sterlin-destek-saglayacak/
post_views_count:
    - '9'
image: /wp-content/uploads/2020/04/ingiltere-koronavirusten-etkilenen-girisimlere-250-milyon-sterlin-destek-saglayacak.jpg
categories:
    - Girişim
tags:
    - girişim
    - ingiltere
    - koronavirüs
    - startup
---

İngiltere’de Hazine, küçük ve orta ölçekli işletmeleri kurtarmak adına 1 milyar Sterlin değerinde bir kurtarma paketi açıkladı.

Paket kapsamında yer alan **Future Fund** adlı fon, erken aşama girişimler için 250 milyon sterlinlik destek sunuyor. Future Fund desteği almak isteyen girişimlerinse, belli kriterleri yerine getirmiş olması bekleniyor. Bu kapsamda girişimciler, yatırımcılardan eşit ya da fazla miktarda fon sağlamalı ve son beş yılda en az 250 bin sterlik düzeyinde yatırım almış olmalı. Bu kriterler karşılandığı takdirde, hükümet girişimlere destek verecek.

## Mayıs ayında başlayacak

**Future Fund**, gerekli niteliklere sahip **İngiliz startupları** belirlendikten sonra Mayıs ayında başlayacak bir destek. İngiliz hükümeti bu kapsamda girişimlere, 125 bin sterlin ile 5 milyon sterlin arasında yatırım yapabilecek. Destek başvuruları, Eylül ayı sona erene kadar devam edecek.

İngiliz hükümetinin startup **yardım paketi**nde, İngiltere’nin 12 büyük aşamalı ‘*unicorn*’, yani değeri 1 milyar dolar üzeri olan girişimi kapsam dahilinde değil. Teknoloji devleri, bu ayın başında hükümetten yardım isteyerek, sektörün risk altında olduğunu belirtmişti.

Yardım paketinde, 1 milyar sterlinin kalan 750 milyon sterlini ise kobilere ve ar-ge odaklı girişimlere harcanacak. Fonun tahsisi, ülkenin inovasyon ajansı olan **Innovate UK** aracılığı ile sağlanacak.

## İngiltere salgından en çok etkilenen 6. ülke

Dünya genelinde 2,4 milyon insana bulaşan yeni tip koronavirüs (covid-19) salgınının en çok etkilediği ülkeler arasında Birleşik Krallık geliyor. 120 bin koronavirüs vakasının görüldüğü ülkede, hayatını kaybedenlerin sayısı 16 bin oldu.

<figure class="wp-block-image size-large">![](https://intersiber.com/wp-content/uploads/2020/04/ingiltere-basbakani-boris-johnson-koronavirus-nedeniyle-tepkilerin-odaginda.jpeg)</figure>Bununla birlikte **İngiltere’de koronavirüs**ün yayılma sürecinde, ilk etapta ciddi kısıtlamalar getirilmemesi ve sürü bağışıklığı sisteminin denenmeye çalışılması, ülkede virüsün yayılma sürecini hızlandırmıştı. Başbakan Boris Johnson da, koronavirüs nedeniyle kaldırıldığı hastanede bir süre yoğun bakıma alınmış, ardından taburcu olmuştu. Johnson, ülkede salgının geldiği nokta konusunda suçlanıyor.