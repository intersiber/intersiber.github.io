---
id: 5475
title: 'Instagram, Müzik Etiketini Türkiye’de Kullanıma Açtı'
date: '2020-04-15T14:41:33+03:00'
author: 'Ahmet Can Bilici'
layout: post
guid: 'https://intersiber.com/?p=5475'
permalink: /instagram-muzik-etiketini-turkiyede-kullanima-acti/
post_views_count:
    - '70'
image: /wp-content/uploads/2020/04/instagram-muzik-etiketini-turkiye-de-kullanima-acti.png
categories:
    - 'Sosyal Medya'
tags:
    - facebook
---

**Instagram**, bir süredir uygulamada yer alan ancak Türkiye içinde kullanılamayan **müzik** etiketini kullanıma açtı. Yeni özellikle birlikte Instagram kullanıcıları, hikayelerine fon müziği ekleyebilecek.

Instagram kullanıcılarının uzun süredir beklediği müzik etiketi, bugün itibariyle Türkiye’de kullanıma açıldı. Etiket, Instagram hikayelerine müzik eklenmesini sağlıyor. Daha önce, Türkiye dışında bir kullanıcı, müzik etiketi eklese dahi “**Instagram Müzik**, bulunduğun bölgede kullanılmıyor” uyarısı yer alıyordu. Türkiye’deki kullanıcıların da Instagram hikayelerine müzik ekleyebilmesi ile birlikte, şarkı sözlerinin de yer aldığı birçok araca hikayelerde yer verilmesi mümkün olacak.

Instagram müzik etiketiyle ayrıca, Facebook profillerine de şarkı eklenebilecek.

Müzik etiketinin yayına alınması sürecinde Instagram’ın ana şirketi Facebook, Türkiye’deki müzik kuruluşları ile birtakım anlaşmalar yaptı ve ortaklıklara imza attı.

## Instagram hikayeme nasıl müzik ekleyebilirim?

<figure class="wp-block-image size-large">![](https://intersiber.com/wp-content/uploads/2020/04/instagram-muzik-turkiye-de-kullanimda.png)</figure>**Hikaye** paylaşım kısmında, **müzik** etiketini seçtikten sonra, kullanmak istediğiniz sanatçıyı ya da şarkıyı arayabiliyorsunuz. Aynı zamanda **Instagram**, hikayenin konseptine göre, modunuza göre de şarkı önerebiliyor. Dilerseniz şarkılara, sözleri de ekleyebiliyorsunuz. Farklı yazım tipleri ve renk seçenekleriyle, şarkı sözlerini özelleştirme imkanınız da var.