---
id: 6952
title: 'Apple Koronavirüse Karşı Aldığı Önlemleri Açıkladı'
date: '2020-05-15T14:00:05+03:00'
author: 'Ahmet Can Bilici'
layout: post
guid: 'https://intersiber.com/?p=6952'
permalink: /apple-koronaviruse-karsi-aldigi-onlemleri-acikladi/
post_views_count:
    - '50'
image: images/apple-koronaviruse-karsi-aldigi-onlemleri-acikladi.jpg
categories:
    - Apple
tags:
    - apple
    - koronavirüs
---

**Apple**, küresel tedarik zincirinde, **COVID-19** sürecinde çalışanlarını korumak adına bir dizi güvenlik değişiklikleri yaptı. Apple’ın küresel tedarik zincirinden sorumlu olan Sabih Khan, şirketin küresel olarak koronavirüs sürecinde, çalışanlarını korumak adına attığı adımları paylaştı.

Khan, açıklamasında şirketin tedarik zincirinde, “sağlık taramaları, yoğunluğun sınırlandırılası ve sosyal mesafe” gibi konuları içeren önlemlere, her ülkedeki koşullara bağlı olarak odaklanıldı.

## Gelişmiş temizlik protokolleri

<figure class="wp-block-image size-large">![](images/apple-store-koronavirus-onlemleri-neler.jpg)</figure>Khan, Apple çalışanları için ‘tüm ortak alanlarda’ kişisel koruyucu ekipmanın zorunlu olduğunu belirtirken, gelişmiş temizlik protokolleri uygulanacağını aktardı. Bu kapsamda, maske ve dezenfektan gibi temel hijyen ürünlerinin işçilere sunulacağı belirtildi.

## Kat planları değişecek, çalışanlar arası alan artırılacak

Apple, bu süreçte fabrika kat planlarında da değişikliğe gittiğini aktardı. Şirket, plan değişiklikleri için tedarikçileri ile birlikte çalıştığını ve çalışanların, “**sosyal mesafe**” kuralını en iyi şekilde uygulaması adına esnek çalışma saatleri ve kademeli çalışma modellerinin uygulanacağını ifade etti.

Khan, hem tedarikçilerin hem de binlerce Apple çalışanının, COVID-19 sürecine karşı bu önlemlerin alınması adına çalıştığını aktardı.

**Apple CEO’su Tim Cook**, geçtiğimiz ay yaptığı açıklamada şirket çalışanlarının ofise döndüğünde, ateş ölçümü ve sosyal mesafe gibi kurallarının uygulanacağını belirtmişti. Dünya çapında 500’ün üzerinde perakende mağazası olan **Apple, mağazaları**nı kademeli olarak açmaya başladı.