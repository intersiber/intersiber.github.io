---
id: 8406
title: 'Birleşik Krallık, Facebook’un Giphy Satın Alımı Hakkında Soruşturma Başlattı'
date: '2020-06-13T10:46:00+03:00'
author: 'Ahmet Can Bilici'
layout: post
guid: 'https://intersiber.com/?p=8406'
permalink: /birlesik-krallik-facebookun-giphy-satin-alimi-hakkinda-sorusturma-baslatti/
post_views_count:
    - '58'
image: images/birlesik-krallik-facebook-un-giphy-satin-alimi-hakkinda-sorusturma-baslatti.jpg
categories:
    - 'Sosyal Medya'
tags:
    - facebook
    - giphy
---

**Facebook**, geçen yıl popüler **GIF** paylaşım platformu **Giphy’yi** satın almıştı. Birçok sosyal ağın entegrasyonunun bulunduğu Giphy’nin Facebook’a satılması, beraberinde birçok soru işaretini de getirdi. Giphy ile çalışan bazı sosyal ağlar, güvenlik gerekçesiyle entegrasyonu durdurdu.

## Rekabet Kurulu araştıracak

Giphy’yi tam **400** **milyon** **dolar** karşılığında satın [alan](https://intersiber.com/facebook-giphyi-satin-aldi/) **Facebook**, Birleşik Krallık Rekabet ve Piyasalar Otoritesi’nin (CMA) radarına girdi.

Apple iMessage, Twitter, TikTok ve Snapchat gibi rakiplerinin faydalandığı bir GIF veritabanı olan Giphy’nin Facebook bünyesinde yer almasının, rekabet kurallarını çiğneyen bir durum olup olmadığı, CMA tarafından incelenecek.

## Soruşturma bitene kadar şirketler birleşmeyecek

<figure class="wp-block-image size-large">![](images/facebook-giphy-satin-almasi-rekabet-kurulu.jpg)</figure>Facebook’a bu hafta içinde bir emir gönderen rekabet kurumu, yürütülen rekabet soruşturması bitene kadar Facebook ile Giphy’nin birleşmesini durdurduğunu açıkladı.

CMA, soruşturmada, satın almanın ‘rekabeti önemli bir ölçüde azaltıp azaltmayacağını’ araştıracaklarını ve bu anlaşmanın, diğer ortaklarla olan anlaşmaları etkilemeyeceğini ifade etti.

Soruşturmanın ne kadar süreceği bilinmezken, analistler Temmuz ayının ilk haftasında sonucun açıklanacağını beklediklerini söyledi. Soruşturma bitene kadar, **Giphy** ve **Facebook** personelinin ayrı çalışması istendi.

Giphy’nin satışı, sosyal ağlar arasında dengeyi nasıl değiştireceğine ilişkin tartışma konusu [olmuştu](https://intersiber.com/bircok-mecrada-kullaniliyor-facebookun-giphyi-satin-almasinin-etkileri-buyuk-olabilir/).