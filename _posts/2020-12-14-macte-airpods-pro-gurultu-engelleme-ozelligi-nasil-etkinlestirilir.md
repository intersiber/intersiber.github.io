---
id: 10034
title: 'Mac’te AirPods Pro Gürültü Engelleme Özelliği Nasıl Etkinleştirilir?'
date: '2020-12-14T19:11:56+03:00'
author: 'Ahmet Can Bilici'
layout: post
guid: 'https://intersiber.com/?p=10034'
permalink: /macte-airpods-pro-gurultu-engelleme-ozelligi-nasil-etkinlestirilir/
post_views_count:
    - '24'
image: images/mac-te-airpods-pro-icin-gurultu-engelleme-nasil-etkinlestirilir.jpg
categories:
    - Apple
    - 'Giyilebilir Teknoloji'
tags:
    - airpods
    - 'airpods pro'
    - apple
    - 'gürültü engelleme'
    - mac
---

Apple’ın sevilen kulaklık modeli **AirPods** **Pro**, bir gürültü önleme modu ile birlikte geliyor. iPhone ve iPad, modlar arasında geçiş yapma konusunda size yol gösteriyor. Ancak Mac bunu yapmıyor. Mac kullanırken AirPods Pro’da gürültü engellemeyi nasıl etkinleştirebileceğinizi anlattık.

**Mac’te**, **AirPods** **Pro** için **gürültü** **engellemeyi** gidermenin iki yolu vardır. Bunu AirPods Pro’nun kendisinde ya da Mac’in ses menüsünde yapabilirsiniz.

## Mac menü çubuğunu kullanarak AirPods Pro gürültü engellemeyi açıp kapatma

Mac’te farklı ses denetimi modları arasında geçiş yapmanın en hızlı yolu, Mac menü çubuğundaki Ses menüsünü kullanmaktır.

- Menü çubuğunda ses dümesini görmüyorsanız, “Sistem Tercihleri” üzerinden etkinleştirebilirsiniz. Bunu yapmak için menü çubuğundan “Apple” simgesine tıklayın ve “Sistem Tercihleri” seçeneğine gidin.
- Burada, “Ses” seçeneğini seçin.

<figure class="wp-block-image size-large">![](images/mac-te-airpods-pro-ayari.png)</figure>- Şimdi, “Çıktı” sekmesine gidin ve “Menü çubuğunda sesi göster” seçeneğinin işaretli olduğundan emin olun.
- Sonraki aşamada, menü çubuğunda bir Ses simgesi göreceksiniz. AirPods Pro’nuz Mac’e bağlandıktan sonra, “Ses” düğmesini tıklayın ve AirPods Pro’nuzu seçin.
- Gürültü Engelleme modunu açmak için, Mac menü çubuğundaki hoparlör simgesine tıklayın. AirPods Pro’nuzun üzerine gelin ve Gürültü Kontrolü listesinden “Gürültü Önleme”yi seçin. Ayrıca bu seçenekleri tıklayarak “Kapalı” duruma getirebilir ya da “Şeffaflık” modunu etkinleştirebilirsiniz.

## AirPods Pro’da gürültü önlemeyi etkinleştirme ve devre dışı bırakma

AirPods’un aksine AirPods Pro, çift dokunma özelliğine sahip değil. Bunun yerine AirPods Pro’nun gövdesinde yer alan kuvvet sensörüne basılı tutmanız gerekiyor. Varsayılan olarak, üç gürültü kontrol modu arasında geçiş yapmak için her iki gövdeye de basabilirsiniz.

<figure class="wp-block-image size-large">![](images/airpods-pro-kuvvet-sensoru-nedir.png)<figcaption>AirPods Pro kuvvet sensörü.</figcaption></figure>Bu modlardan kapalı modu, normal moddur. Şeffaflık modu, çevresel sesleri etkin bir şekilde sağlar. Gürültü önleme modu ise tüm gürültüyü engeller.

Modlar arasında geçiş yapmak için AirPods Pro’nun her iki yanındaki gövdeyi basılı tutmanız yeterlidir. Görünüşte bu oldukça basit geliyor, ancak şeffaflık modunu sevmeyebilir ya da kullanmak istemeyebilirsiniz.

- Şeffaflık modunu geçiş işleminden kaldırmanın bir yolu vardır. AirPods Pro’nuzu Mac’e bağladıktan sonra, menü çubuğundan Apple simgesine tıklayın ve “Sistem Tercihleri”ni seçin.
- Burada, Bluetooth seçeneğini işaretleyin.
- Şimdi, AirPods Pro’nuzun yanındaki “Seçenekler” düğmesini tıklayın.
- Burada, sol, sağ ya da her iki AirPods Pro için gürültü kontrolünün etkinleştirildiğinden emin olun.
- Ardından, “Gürültü kontrolü arasında geçiş yapar” bölümünden “Şeffaflık” seçeneğini devre dışı bırakın. Ardından seçenekleri kaydetmek için “Bitti” düğmesini tıklayabilirsiniz.

Artık, gürültü önleme modunu kolay bir şekilde etkinleştirmek ya da devre dışı bırakmak için, AirPods Pro’daki kuvvet sensörüne basılı tutmanız yeterlidir.

Bu haberler de ilginizi çekebilir:

- **[Siyah Apple AirPods’a Benzeyen HTC U Ear’ın Görüntüleri Sızdırıldı](https://intersiber.com/siyah-apple-airpods-benzeyen-htc-u-ear-goruntuleri-sizdirildi/)**
- **[Mac’te iPhone ve iPad Uygulamaları Nasıl Çalıştırılır?](https://intersiber.com/macte-iphone-ve-ipad-uygulamalari-nasil-calistirilir/)**
- **[Mac Menü Çubuğunda Saat ve Tarih Nasıl Özelleştirilir?](https://intersiber.com/mac-menu-cubugunda-saat-ve-tarih-nasil-ozellestirilir/)**