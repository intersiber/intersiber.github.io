---
id: 795
title: 'Methbot: Tarihin En Büyük Reklam Dolandırıcılığı'
date: '2016-12-22T12:15:03+03:00'
author: 'Hakan Torun'
layout: post
guid: 'http://www.intersiber.com/?p=795'
permalink: /methbot-tarihin-en-buyuk-reklam-dolandiriciligi/
post_views_count:
    - '619'
image: /wp-content/uploads/2016/12/methbot.png
categories:
    - Güvenlik
    - İnceleme
    - 'Öne Çıkan'
tags:
    - dolandırıcılığı
    - methbot
    - rapor
    - reklam
    - whiteops
---

Dijital reklam pazarı birilerinin iştahını fena halde kabartmış görünüyor. Rusya kökenli olduğu düşünülen dünya’nın en büyük reklam dolandırıcılığı şebekesinin yaptığı vurgun dudak uçuklatacak seviyelerde. Tarihin en büyük dijital reklam dolandırıcılığı, güvenlik şirketi Whiteops tarafından aydınlatıldı. Whiteops’un yayınladığı [rapor](http://www.whiteops.com/methbot) ile bu haksız kazancın önüne geçilmesine yönelik bilgilendirme ve önlem çağrısı yapıldı.

![](http://www.intersiber.com/wp-content/uploads/2016/12/methbot-profit.png)ABD ve Hollanda’daki veri merkezlerinde faaliyet gösteren binlerce sunucu ile kurulmuş bot çiftliğini yöneten Rus hacker grubu, video reklam ekosistemini hedefleyerek sahte tıklamalar ve izleme sayılarıyla günde ortalama 3-5 milyon dolar arasında hileli gelir elde ediyor. Methbot botnetini yöneten grubun yalnızca sunucularına aylık ortalama 200bin dolar harcadığı tahmin ediliyor.

Video reklamların izlenilmesine yönelik yapılan reklam modellemelerinde, methbot botneti sahte izlenme sayıları yaratarak haksız kazanç elde ediyor.  
![](http://www.intersiber.com/wp-content/uploads/2016/12/methbot-bot-farm.png)

- Methbot toplamda 800 ila 1200 arasında dedicated sunucuya sahip
- Toplamda 572.000 IP adresine sahip
- Dağıtık bir sistem kullanıyor
- Bot korumalarına karşı tarayıcı kimliğine bürünebiliyor
- Sahte tarayıcı bilgileri, ekran çözünürlüğü gibi karakteristik ekran bilgileri, eklenti listesi oluşturarak tarayıcı gibi davranabiliyor.

![](http://www.intersiber.com/wp-content/uploads/2016/12/video-advertise-botnets.png)

Bugüne kadar keşfedilen botnetlerin elde ettiği haksız kazançlar içerisinde Methbot günlük ortalama 3 milyon dolarla listenin başında yer alıyor.

Reklam ortaklığında büyük bir pay sahibi olan video reklamların ölçümlenmesi, methbot’un ortaya çıkarılmasıyla birlikte yeniden gözden geçirilmeli ve gerekli önlemler alınmalıdır.