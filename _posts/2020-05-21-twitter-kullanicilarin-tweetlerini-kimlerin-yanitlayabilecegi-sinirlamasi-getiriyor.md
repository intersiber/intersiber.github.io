---
id: 7261
title: 'Twitter, Kullanıcıların Tweet&#8217;lerini Kimlerin Yanıtlayabileceği Sınırlamasını Test Ediyor'
date: '2020-05-21T10:03:00+03:00'
author: 'Beyza Bayrakdar'
layout: post
guid: 'https://intersiber.com/?p=7261'
permalink: /twitter-kullanicilarin-tweetlerini-kimlerin-yanitlayabilecegi-sinirlamasi-getiriyor/
post_views_count:
    - '61'
amp-page-builder:
    - ''
image: images/twitter-kullanicilarin-tweetlerini-kimlerin-yanitlayabilecegi-sinirlamasi-getiriyor.jpg
categories:
    - 'Sosyal Medya'
tags:
    - retweet
    - tweet
    - twitter
---

**Twitter**, son zamanlarda sosyal ağ için birçok farklı değişiklik üzerinde çalışıyor. Şirket, kullanıcıların tweet’lerini **kontrol etmesini** ve istenmeyen yanıtlardan kaçınmasını kolaylaştırmak istiyor. Bu nedenle uygulamaya gelen yeni **güncelleme** ile kullanıcıların **tweet**‘lerini kimlerin yanıtlayabileceğine dair bir sınırlama getirebilmelerine imkan sağlayan yeni özelliğini test ediyor.

Yeni özelliğini **Ocak** ayında **Tüketici Elektroniği Fuarı**‘nda açıklayan **Twitter,** uygulamada yanıtlar için yeni bir düzen getirerek yorumlarla daha erişilebilir **Retweet**‘ler ile bir **Tweet** çevresindeki tüm konuşmaların okumasını kolaylaştırıyor. **Sosyal medya platformu**, yeni özelliği ile kullanıcıların daha iyi ve sağlıklı bir konuşma yapmasını ve platformda bugünlerde son derece yaygın hale gelen **saygısız** davranışları olabildiğince en aza indirmeyi amaçlıyor.

<figure class="wp-block-image size-large">![](images/twitter-replies-1600x900.jpeg)</figure>Güncelleme ile Tweet Oluştur penceresinde yeni bir **Görüşme Katılımcıları** seçeneği olacak. Her tweet’te **üç** seçenek yer alacak. Seçenekler, tweet’inizi belirli bir grup insanla **sınırlamanıza** ve istenmeyen yanıtları tweet’inizden uzak tutmanıza olanak tanıyacak. Yine de herkes tweet altındaki konuşmaları görebilecek.

- İlk seçenek, Twitter’daki herkesin tweet’inize yorum yapmasına izin verecek olan “**herkes**” seçeneğidir. Temel olarak, bu mevcut standart tweet’e benziyor.
- İkincisi, yalnızca takip ettiğiniz kişilerin tweet’lerinize yanıt vermesine olanak tanıyan “**yalnızca takip ettiğiniz kişiler**” seçeneğidir.
- Üçüncü seçenek ise “**yalnızca sizin bahsettiğiniz kişiler**“dir. Bu seçenek yalnızca bir tweet’te **etiketlenen** kullanıcıların tweet’inize yanıt verebileceği anlamına geliyor.

Başlangıçta, **iOS**, **Android** ve **twitter.com** için Twitter’da küresel olarak yalnızca **sınırlı bir grup** kişi bu ayarlarla Tweet gönderebilecek. **Twitter**, özelliğin resmi sunum zaman çizelgesini henüz yayınlamadı. Bu nedenle şimdilik test aşamasında olan bu ayarların platformun resmi bir parçası olup olmayacağı tam olarak bilinmiyor.