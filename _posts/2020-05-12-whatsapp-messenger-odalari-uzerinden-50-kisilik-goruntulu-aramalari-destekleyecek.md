---
id: 6796
title: 'Whatsapp, Messenger Odaları Üzerinden 50 Kişilik Görüntülü Aramaları Destekleyecek'
date: '2020-05-12T12:00:54+03:00'
author: 'Ahmet Can Bilici'
layout: post
guid: 'https://intersiber.com/?p=6796'
permalink: /whatsapp-messenger-odalari-uzerinden-50-kisilik-goruntulu-aramalari-destekleyecek/
post_views_count:
    - '78'
image: images/whatsapp-messenger-odalari-uzerinden-50-kisilik-goruntulu-aramalari-destekleyecek.jpg
categories:
    - Genel
tags:
    - 'facebook messenger'
    - whatsapp
---

**Facebook**, popüler mesajlaşma servisi **Whatsapp’ı** satın aldığı 2014 yılından beri, uygulamayı Facebook servisleri ile farklı konumlandırmayı başardı. Ancak bazen, Whatsapp’ın artık bir Facebook ürünü olduğunu hatırlamamızı sağlayan düzenlemeler de oluyor. WABetaInfo tarafından tespit edilen bir özellik testi, büyük gruplarla görüntülü görüşme esnasında **Whatsapp’ın**, kullanıcılarını **Messenger** odalarına yönlendireceğini ortaya çıkardı.

## Whatsapp’ın 8 kişilik sınırı, Messenger’da 50 kişi

<figure class="wp-block-image size-large">![](images/facebook-messenger-goruntulu-video-chat-grup-konusmasi.png)</figure>**Zoom’un** başını çektiği görüntülü konuşma uygulamalarının yükselişe geçmesi ile, tüm mesajlaşma uygulamaları bu alanda bir güncelleme yapmış ve katılımcı sayısını artırmıştı. Whatsapp, kısa bir süre öncesine kadar video görüşmelerinde 8 kişilik bir sınıra sahipti. Facebook Messenger ise 50 kişiye kadar görüntülü konuşma desteği verebiliyor. WABetaInfo, Whatsapp’ın web sürümünde, **Messenger** **Rooms’a** bir bağlantı keşfetti. Bu da, Facebook’un **Whatsapp** ile **Messenger** arasında bir entegrasyon üzerinde çalıştığını gösteren bir kanıt.

Kısayol şu anda hem mobil menüde hem de web sürümünün ana menüsünde yer alıyor. Whatsapp kullanıcıları, kısayola tıkladıktan sonra anında Messenger odalarına yönlendirileceklerini ifade eden bir uyarı alacak. Ancak Messenger çağrıları, Whatsapp çağrıları gibi uçtan uca şifreleme modeline sahip değil.

Özellik henüz geliştirilmediği için çalışmıyor. Ancak bu küçük güncelleme, büyük **Whatsapp** **gruplarında** **video** **görüşme** yapmak isteyenler için iyi bir seçenek olabilir. Messenger odalarını kullanmak için Facebook hesabınızın olmasına da gerek yok. Uçtan uca şifreleme konusundaki zafiyet bir problem teşkil etmezse, Whatsapp, Messenger odaları üzerinde geniş katılımlı, keyifli bir video görüşmesi deneyimi yaratabilir.