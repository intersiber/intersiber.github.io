---
id: 6114
title: 'TikTok, Çıkartmalarla Bağış Yapmaya İzin Veriyor'
date: '2020-04-28T15:00:22+03:00'
author: 'Ahmet Can Bilici'
layout: post
guid: 'https://intersiber.com/?p=6114'
permalink: /tiktok-cikartmalarla-bagis-yapmaya-izin-veriyor/
post_views_count:
    - '64'
image: images/tiktok-cikartmalarla-bagis-yapmaya-izin-veriyor.png
categories:
    - 'Sosyal Medya'
tags:
    - koronavirüs
---

Popüler sosyal medya platformu **TikTok**, içerik oluşturucularının, takipçilerini koronavirüs salgınına karşı bağış yapmaya teşvik etmek adına canlı yayınlarda bağış çıkartmaları ekleyebilir. Bağış çıkartmaları eklendikten sonra, izleyiciler kredi kartı bilgilerini ve bağış miktarını uygulama içinde bir sayfa üzerinden girebilecek. TikTok, 27 Mayıs’a kadar 10 milyon dolarlık bir bağışa ulaşılabileceğini açıkladı.

## Hangi kurumlara bağış yapılabilecek?

TikTok üzerinden bağış yapılabilecek kurumlar arasında İngiliz Kızılhaç Vakfı, ABD’deki James Beard Vakfı ve CDC Vakfı gibi yer alacak. TikTok, uygulamayı kullanan ve koronavirüs salgınının ardından kötü şekilde etkilenen kurumları seçmeye çalıştığını ifade etti.

İlk kurum listesi, koronavirüs salgını esnasında önem arz eden kurumlara odaklansa da, **TikTok** **bağış** etiketlerinin uygulamada sürekli olacağını ifade etti. Çıkartmalar şu anda ABD, İngiltere, Fransa, Almanya ve İtalya’da mevcut.

## Bağış çıkartmaları ekleyen ilk sosyal ağ TikTok değil

<figure class="wp-block-image size-large">![](images/tiktok-ile-bagis-nasil-yapilir.jpeg)</figure>Bağış çıkartmaları, sosyal ağlar tarafından farklı dönemlerde faaliyete geçmiş bir uygulama. Geçtiğimiz yıl Facebook ve Instagram da, hikaye özelliklerine benzeri bir özellik eklemişti. Bunun yanı sıra Instagram, kar amacı gütmeyen kurumların sayfalarına, kalıcı bir seçenek olarak bağış butonu ekleme seçeneğini de sunmuştu.

**TikTok** videonuza **bağış** çıkartması eklemek istiyorsanız, düzenleme sayfasında yer alan **COVID-19 Bağış** etiketine dokunarak bunu yapabilirsiniz. Videonuza çıkartma eklemeden önce, bir kuruluş seçmeniz gerekiyor. TikTok, bağış seçeneğinin eklendiği tüm içeriklere #doubleyourimpact etiketini otomatik olarak ekleyeceğini ifade etti. Kullanıcıların bağış yapabilmesi için, 18 yaşın üzerinde olması gerekiyor.