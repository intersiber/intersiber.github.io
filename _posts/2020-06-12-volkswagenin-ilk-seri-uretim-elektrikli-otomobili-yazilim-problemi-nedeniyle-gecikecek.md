---
id: 8385
title: 'Volkswagen’ın İlk Seri Üretim Elektrikli Otomobili, Yazılım Problemi Nedeniyle Gecikecek'
date: '2020-06-12T12:12:08+03:00'
author: 'Ahmet Can Bilici'
layout: post
guid: 'https://intersiber.com/?p=8385'
permalink: /volkswagenin-ilk-seri-uretim-elektrikli-otomobili-yazilim-problemi-nedeniyle-gecikecek/
post_views_count:
    - '53'
image: /wp-content/uploads/2020/06/volkswagen-in-ilk-seri-uretim-elektrikli-otomobili-yazilim-problemi-nedeniyle-gecikecek.png
categories:
    - 'Elektrikli Otomobil'
tags:
    - id3
    - volkswagen
    - vw
---

**Volkswagen**, tamamen elektrikli otomobil model **ID 3**’ün piyasaya çıkış tarihini, yazılım sorunları nedeniyle erteledi. Şirketin ilk seri üretilen elektrikli aracının pazara çıkış tarihinin erteleneceği, **VW** tarafından doğrulandı.

**VW**, otomobilin ‘sınırı sayıdaki’ versiyonunu ön sipariş verenler, diğer müşterilere göre erken bir tarihte araçlarını teslim almaya başlayacaklar. Nispeten uygun fiyatlı, diğer otomobil sürümlerini satın alan müşterilerin ise birkaç aya kadar beklemesi gerekecek gibi görünüyor.

<figure class="wp-block-image size-large">![](https://intersiber.com/wp-content/uploads/2020/06/volkswagen-id3-seri-uretimde.jpg)</figure>VW, Eylül ayı içinde bazı ID 3 modellerini teslim etmeyi planlıyor. Ancak **App** **Connect** bilgi ve eğlence sisteminin yanı sıra, otomobilin ana konsol ekranı, yazılım güncellemesi gelene kadar etkinleştirilmeyecek. Şirket, **ID 3**’ün tüm özellikli sürümlerini ise, bu yılın sonunda göndermeye başlayacağını ifade ediyor.

Projenin uzaması ve yaşanan aksaklıkların diğer bir nedeni de, şirket içindeki bazı sorunlar. Şirketin CEO’su Herbert Diess, yeni **Golf’ün** piyasaya sürülmesinde yaşanan bazı sorunlar ve bu yılın başlarında yayınlanan, tepki gören ırkçı reklam gibi sorunlardan ötürü görevinden alındı.

2019’da üretim tesislerinde binlerce işçiyi işten çıkaran **VW**, istihdam farkını telafi etmek adına binlerce yeni yazılımcı pozisyonu açtığını belirtmişti. Tedarikçilere yazılım geliştirme sürecini kendisinin yöneteceğini söyleyen **Volkswagen**, bu konuda **Tesla** gibi bir strateji benimsemiş denebilir.

Ancak **ID 3**’te yaşanan problemler, **VW’nin** henüz yazılım konusunda tam manasıyla hazır olmadığını gösteriyor.