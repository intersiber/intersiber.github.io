---
id: 6352
title: 'Lenovo IdeaPad Duet Chromebook Artık Ön Sipariş Listesinde Yer Alıyor'
date: '2020-05-03T21:30:00+03:00'
author: 'Beyza Bayrakdar'
layout: post
guid: 'https://intersiber.com/?p=6352'
permalink: /lenovo-ideapad-duet-chromebook-artik-on-siparis-listesinde-yer-aliyor/
post_views_count:
    - '62'
image: images/Lenovo-IdeaPad-Duet-Chromebook.jpg
categories:
    - Genel
tags:
    - 'IdealPad Duet Chromebook'
    - lenova
    - 'lenova IdealPad Duet'
---

**Lenovo** Ocak ayında IdeaPad Duet ve IdeaPad Flex 5 Chromebook’ları CES 2020’de duyurmuştu. O zamandan beri ürünler hakkında açıklama yapmayan şirket **Best Buy**‘da ön sipariş için **Lenovo IdeaPad Duet Chromebook**‘u listeledi.

Geçtiğimiz günlerde, bazı alıcılar Best Buy üzerinden Duet için başarılı bir şekilde sipariş verdi. Siparişler **11 Mayıs**‘ta gönderilmek üzere faturalandırıldı. Ancak ardından Best Buy ön sipariş düğmesini kaldırdı ve yerine “**Çok yakında**” koydu. Şimdi ise ön sipariş geri döndü. Ancak beklenen gönderim tarihi **20 Mayıs**‘a taşındı.

Ürün sayfası, IdeaPad Duet’in **6 Mayıs**‘ta satışa çıkacağını gösteriyor ancak **Lenovo** çıkış tarihini henüz onaylamadı.

<figure class="wp-block-image size-large">![](images/lenova-IdealPad-duet-1600x991.jpg)</figure>Lenovo IdeaPad Duet, **10.1** inç FHD ekrana ve tek bir USB-C bağlantı noktasına sahip. Cihaz **4 GB RAM** ile 64 GB ve 128 GB olmak üzere iki depolama alanı seçeneği sunuyor. **MediaTek Helio P60T** işlemci ile güçlendirilmiş olan ürün ayrıca **7.180 mAh** pil, arkada **8 MP** kamera ve önde **2 MP** kamera ile donatılmış. Ürün kutusunda bir klavye ve USB-C 3.5mm adaptörü ile birlikte geliyor.

IdeaPad Duet’in **279$**‘lık **64 GB** olan sürümüne 20 dolar ekleyerek **299$**‘a ürünü **128 GB**‘lık sürümüne yükseltebilirsiniz.