---
id: 2504
title: 'Galaxy Z Flip&#8217;in Ekranındaki Plastik Katman Kolayca Çiziliyor'
date: '2020-03-02T10:26:00+03:00'
author: 'Batuhan Şahin'
layout: post
guid: 'https://intersiber.com/?p=2504'
permalink: /galaxy-z-flip-ekranindaki-plastik-katman-kolayca-ciziliyor/
post_views_count:
    - '100'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/03/samsungzflip.jpg
categories:
    - Mobil
tags:
    - 'galaxy z flip'
    - 'samsung galaxy z flip'
    - 'z flip'
---

Samsung’un katlanabilir telefon yarışındaki en yeni modeli Galaxy Z Flip’in cam ekranındaki plastik katmanın kolayca çizilebildiği ortaya çıktı.

Samsung, **Galaxy Fold** ile katlanabilir bir telefon yayınlayan ilk Android cihaz üreticisiydi ve bilindiği üzeren yeni bir model daha piyasaya sürdü. Galaxy Z Flip , daha küçük kapaklı bir katlanabilir ve katlanabilir bir cam ekrana sahip olan ilk model. Ancak, işkence testi bu “cam” ekranın dayanıklılığı konusunda şüphe uyandırdı. YouTube kanalı JerryRigEverything’e göre, **Galaxy Z Flip’in** ekranı tıpkı plastik gibi çiziliyor.

Z Flip’de bir cam ekran kullanmak Samsung için çok önemliydi ve Galaxy Z Flip’in duyurusu sırasında bu özelliği tekrar tekrar vurguladı. Hem **Galaxy Fold** hem de **Motorola Razr**, cam ekranlardan daha fazla çizilmeye ve diğer hasar şekillerine eğilimli olan plastik ekranlara sahip. Bir OLED paneli için katlanabilir bir cam kapak yapmak anlaşılır bir şekilde zor ancak Samsung bunu Galaxy Z Flip ile yaptığını iddia etmişti.

<div class="wp-block-image"><figure class="aligncenter size-large">![](https://intersiber.com/wp-content/uploads/2020/03/samsung-galaxy-z-flip-cam-ekran-plastik-katman.jpg)</figure></div>JerryRigEverything, çoğu yeni akıllı telefonun dayanıklılık testlerini yapmasıyla meşhur bir kanal. Yapmış olduğu testlerden biri, Mohs ölçeğinde ekranın dayanıklılığını ölçmeye dayalı. Modern bir cam telefon altı ila yedi seviye arasında çizilirken, plastik ekranlar iki veya üç seviye civarında çiziliyor. JerryRigEverything’in videosu Galaxy Z Flip çizilmesinin tıpkı **Galaxy Fold** gibi seviye 2 olduğunu gösterdi, ancak ekran iddia edildiği gibi cam olsaydı bu durumun ortaya çıkmaması gerekiyordu.

## Samsung’dan cam ekran açıklaması

Samsung, **Z Flip** hakkında beklenmedik bir açıklama yapmak zorunda kaldı. Ekran ultra ince camdan yapılmış olsa da, camın üstünde Galaxy Fold’dakine benzer plastik bir katman var. Samsung, bu plastik katmanın neden orada olduğunu tam olarak açıklamadı , ancak bu katman muhtemelen camı hasardan korumakla ilgili bir önlem.

JerryRigEverything videosuna göre bu katmanın kesinlikle korunmaya ihtiyacı var. Telefonun camı çok ince olduğu için keskin bir nesne ekranı delebilir. Her ne kadar cam ekran plastik ekranlara göre çok daha sağlam bir hissiyat sunsa da, söz konusu Galaxy Z Flip’in incecik camı olduğunda bu o kadar da geçerli olmuyor.

Bu nedenle, **Galaxy Z Flip**, umulandan hiç ödün vermeyen katlanabilir telefon deneyimi olmayabilir. Samsung beklentileri kötü karşıladı diyebiliriz. Bu arada Samsung, ilk sefere özel düşük bir maliyetle ekran değişimi sunuyor. Ancak ekran problemlerinin süreklilik göstermesi durumunda, ek ekran değişim maliyeti sürekli göze alınabilecek seviyede değil.