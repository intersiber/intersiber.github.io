---
id: 7121
title: 'Maske Takmayan Uber Kullanıcılarının Uygulamayı Kullanması Yasaklanacak'
date: '2020-05-18T14:01:03+03:00'
author: 'Ahmet Can Bilici'
layout: post
guid: 'https://intersiber.com/?p=7121'
permalink: /maske-takmayan-uber-kullanicilarinin-uygulamayi-kullanmasi-yasaklanacak/
post_views_count:
    - '19'
image: images/maske-takmadan-uber-kullanicilarinin-uygulamayi-kullanmasi-yasaklanacak.jpeg
categories:
    - Genel
tags:
    - koronavirüs
    - UBER
---

**Koronavirüs** salgınında 6. aya girilirken, alınan ciddi kısıtlama önlemlerinin bir bir kaldırıldığı bir dönemdeyiz. Bu kapsamda birçok şirket, müşterilerinin sağlığını korumak adına çeşitli önlemler alıyor. Kısıtlama sürecinde, salgından en çok etkilenen ülkelerden biri olan ABD’de ciddi bir müşteri ve gelir kaybı yaşayan **Uber** de, normalleşme döneminde geçerli olmak üzere bir dizi kural getirdi. Şirketin yeni yönergelerinde, hem sürücülerin hem de müşterilerin maske takması zorunlu hale geldi.

Transfer esnasında maskenizi çıkarırsanız, sürücüler sizi **Uber’e** rapor edebilecek ve bu durumda şirketten uyarı almanız söz konusu olacak. Çoklu ihlaller yaşandığı takdirde ise Uber platformundan yasaklanabilirsiniz.

<figure class="wp-block-image size-large">![](images/uber-den-koronavirus-onlemleri.jpg)</figure>Uber’in üst düzey yöneticilerinden **Sachin** **Kansal**, konuyla ilgili gazetecilere yaptığı açıklamada koronavirüs ile ilgili kurallara herkesin sıkı sıkıya uyması gerektiğini söyledi. Kansal, birden fazla raporlanma olduğu takdirde Uber tarafından müşterileri hakkında işlem yapılabileceğini ve platformdan yasaklanmanın da gündeme geleceğini belirtti.

Uber, maske takmama ve diğer yönergelere uymama konusunda kaç raporlanmanın ardından kullanıcılara yasak geleceğini duyurmadı. Bunun yanı sıra yasağın kalıcı mı yoksa geçici bir yasak olup olmadığı ile ilgili de bir gelişme yok. **Uber**, geçtiğimiz hafta maske kullanımını doğrulamak için bir **AI** sistemi kullanacağını söyledi. Sürücülerden her sürüş esnasında maske ile bir **selfie** gönderilmesi istendi.