---
id: 4015
title: 'ATM&#8217;ler İçin Kağıt Para Dezenfeksiyon Modülü Geliştirildi'
date: '2020-03-23T12:00:00+03:00'
author: 'Beyza Bayrakdar'
layout: post
guid: 'https://intersiber.com/?p=4015'
permalink: /atm-icin-kagit-para-dezenfeksiyon-modulu-gelistirildi/
post_views_count:
    - '27'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/03/atm-dezenfeksiyon.jpg
categories:
    - Genel
tags:
    - atm
    - dezenfeksiyon
    - 'furkan eruçan'
    - 'itü arı teknokent'
    - 'money shower'
---

**İTÜ ARI Teknokent** firması **Money Shower**, ATM’lere uygulanan ve kağıt paraları koronavirüs dahil tüm virüs ve bakterilerden yüzde 99 oranında arındıran dezenfeksiyon modülü geliştirdi.

Kağıt paraların bir ayda 150 farklı insanın eline değerek kirlendiğini belirten Money Shower Kurucu Ortağı **Furkan Eruçan**, “Yapılan araştırmalara göre, Avrupa ülkelerindeki kağıt paralar üzerinde ortalama 500 farklı çeşitten oluşan 26 bin bakteri bulunuyor. Türk paraları da aynı miktarlarda bakteri barındırıyor. Bu sayılar insanları hasta etmek için yeterli.” dedi.

Bugüne kadar bu konu hakkında hiçbir çalışmada bulunulmadığını belirten Eruçan, “Sadece büyük salgın hastalıkların ortaya çıktığı zamanlarda ülkeler kağıt paraları toplayıp banknot merkezlerinde yakıyor ve yeni paralar basıp piyasaya sürüyorlar. Bu dezenfeksiyon yöntemi oldukça yetersiz bir yöntem, çünkü piyasaya sürülen yeni paraların yüzlerce insanın eline değerek kirlenmeye başlıyor ve eski kirli paralardan bir farkı kalmıyor. ” diyerek şirketin diğer kurucu ortağı Kübra Karakoç’un mikrobiyoloji konusundaki desteğiyle birlikte UVC ışıktan verimli ve güçlü bir teknoloji geliştirmeyi başardıklarını, bu teknolojiyi ATM’ler üzerinde test edip, patentlerini aldıklarını söyledi.

Eruçan, Türkiye’nin önde gelen bankalarından birine ürün satışı gerçekleştirdiklerini ve pilot uygulamaların ardından 2023’e kadar öncü bankaların ATM’lerine entegre olmayı hedeflediklerini söyleyerek, “İTÜ Çekirdek’ten aldığımız eğitimler ve geniş mentor ağı ile yaptığımız görüşmeler sayesinde iş fikrimizi uygulanabilir hale getirdik. Türkiye pazarında kendimizi kanıtladıktan sonra eş zamanlı olarak İTÜ ARI Teknokent’in Innogate Programı ile dünyaya açılmayı hedefliyoruz.” dedi.

<figure class="wp-block-image size-full">![](https://intersiber.com/wp-content/uploads/2020/03/pABlK_1584697724_7719.jpg)</figure>Ayrıca Thing Shower adında, cebte taşınabilecek boyuta sahip elektronik dezenfektan geliştirdiklerinin haberini de veren Eruçan “Işık dalga boyunu 200-280 nanometre arasında tutarak mikrosaniyeler içerisinde dezenfeksiyona imkan sağlıyoruz. Temassız ve anlık bir dezenfeksiyona imkan tanıtan ürünümüz sayesinde hijyeninden en fazla endişe duyduğumuz; umumi tuvaletler, kapı kolları, restoranlardaki çatal bıçak bardaklar, telefonlar, biberon ve emzikler, kozmetik eşyalar ve daha birçok eşya temassız bir şekilde saniyeler içerisinde dezenfekte edilebiliyor. Bu ürünü halkın temas ettiği ya da edeceği yüzeyleri korunması, bakteri ve virüslerden arındırması amacı ile geliştirdik ve internet sitemizden ön sipariş almaya başladık. Uluslararası sağlık kuruluşlarının ve Sağlık Bakanlığı’nın da belirttiği gibi hijyenin en önemli ve birinci kural olması gerekiyor. Temas edilen nesnelerin sık sık dezenfekte edilmesi önem taşıyor.” ifadelerini kullandı.