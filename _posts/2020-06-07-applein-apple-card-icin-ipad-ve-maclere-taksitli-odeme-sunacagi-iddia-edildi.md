---
id: 8187
title: 'Apple’ın, Apple Card İçin iPad ve Mac’lere Taksitli Ödeme Sunacağı İddia Edildi'
date: '2020-06-07T16:00:34+03:00'
author: 'Ahmet Can Bilici'
layout: post
guid: 'https://intersiber.com/?p=8187'
permalink: /applein-apple-card-icin-ipad-ve-maclere-taksitli-odeme-sunacagi-iddia-edildi/
post_views_count:
    - '74'
image: images/apple-in-apple-card-icin-ipad-ve-mac-lere-taksitli-odeme-sunacagi-iddia-edildi.png
categories:
    - Apple
tags:
    - apple
    - 'apple card'
---

**Apple**, müşterilerinin **Apple** **Card** ile aylık taksitlerle iPad, Mac ve Airpod gibi ürünleri satın almasına izin verecek. **iPhone** **Cüzdan** uygulamasında yer alan Apple Card bölümünden yönetilecek olan taksitli ödeme, müşterilerin aylık Apple Card ekstrelerine eklenecek.

## 12 aylık faizsiz ödeme

iPad ve Mac bilgisayarların yanı sıra Apple Pencil, iPad klavyeleri için 12 aylık bir faizsiz ödeme planının sunulacağı iddia edilirken, AirPods ve HomePod’un yanı sıra Apple TV için ödeme planlarının altı aylık olacağı aktarıldı.

<figure class="wp-block-image size-large">![](images/apple-card-nedir-nasil-kullanilir.jpg)</figure>Apple, **Apple** **Card** ile satın alınan **iPhone’lar** için geçen yıl 24 aylık faizsiz bir ödeme planı sunmuş ve yüzde 3 nakit geri ödeme yapmıştı.

Geçen yılın Ağustos ayında Goldman Sachs ile Apple’ın ortak başlattığı proje, **Apple** **Cüzdan** uygulamasına bağlı bir dijital kart ve titanyumdan yapılmış bir fiziksel kart içeriyor.