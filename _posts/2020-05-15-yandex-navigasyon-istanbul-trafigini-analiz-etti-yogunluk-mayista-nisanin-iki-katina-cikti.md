---
id: 6926
title: 'Yandex Navigasyon İstanbul Trafiğini Analiz Etti: Yoğunluk Mayıs&#8217;ta, Nisan&#8217;ın İki Katına Çıktı'
date: '2020-05-15T10:00:24+03:00'
author: 'Ahmet Can Bilici'
layout: post
guid: 'https://intersiber.com/?p=6926'
permalink: /yandex-navigasyon-istanbul-trafigini-analiz-etti-yogunluk-mayista-nisanin-iki-katina-cikti/
post_views_count:
    - '59'
image: images/yandex-navigasyon-istanbul-trafigini-analiz-etti-yogunluk-mayis-ta-nisan-in-iki-katina-cikti.png
categories:
    - Genel
tags:
    - istanbul
---

**Yandex** **Navigasyon**, koronavirüs salgını sürecinde İstanbul’daki trafik verilerini inceledi ve raporu paylaştı. 1 Nisan ile 11 Mayıs arasındaki dönemde trafik durumunu ele alan raporda, yoğunluk 1 ile 10 arasında derecelendirildi.

## Sokağa çıkma yasağı olmayan günler incelendi

Yandex Navigasyon, 1 Nisan ile 11 Mayıs arasında, sokağa çıkma yasağının uygulanmadığı günlerdeki trafik yoğunluğunu inceledi. Trafik yoğunluğu, 15:00 ile 22:00 arasındaki saatlerdeki yoğunluk baz alınarak incelendi. Ortaya çıkan veriler, İstanbul trafiğinin yoğunluğunun Nisan ve Mayıs’ın ilk on gününde, nasıl seyrettiğini ortaya koydu.

## Yoğunluk 10 üzerinden 6 puan

<figure class="wp-block-image size-large">![](images/yandex-navigasyon-trafik-yogunlugu-haritasi.png)</figure>Raporda trafik yoğunluğu, 1 puan ile 10 puan arasında derecelendirildi. **Yandex** **Navigasyon’a** göre, İstanbul trafiğinin ortalaması, 10 üzerinden 6 oldu.

Trafik Mayıs ayında, Nisan ayındaki yoğunluğun iki katına yakına yakın oldu. Bu da, koronavirüsün en yoğun görüldüğü şehir olan İstanbul’da, Mayıs ayında ortaya çıkan tablodaki iyimser durumun, insanları rahatlattığını gösterdi.

Nisan ayında **trafik yoğunluk** düzeyi en fazla 10 üzerinden 5 puana ulaşırken, Mayıs ayında 10 üzerinden 6 düzeyinde yoğunluk görüldü. Genel ortalamaya bakıldığında, Nisan ayında trafik yoğunluğu 2,8 olurken Mayıs ayı ortalaması ise 4,7 oldu. Bu da, trafik yoğunluk artışını gözler önüne serdi.