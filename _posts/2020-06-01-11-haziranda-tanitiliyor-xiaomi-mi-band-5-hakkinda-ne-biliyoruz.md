---
id: 7888
title: '11 Haziran’da Tanıtılıyor: Xiaomi Mi Band 5 Hakkında Ne Biliyoruz?'
date: '2020-06-01T10:34:42+03:00'
author: 'Ahmet Can Bilici'
layout: post
guid: 'https://intersiber.com/?p=7888'
permalink: /11-haziranda-tanitiliyor-xiaomi-mi-band-5-hakkinda-ne-biliyoruz/
post_views_count:
    - '98'
image: /wp-content/uploads/2020/06/11-haziran-da-tanitiliyor-xiaomi-mi-band-5-hakkinda-neler-biliyoruz.jpg
categories:
    - 'Giyilebilir Teknoloji'
tags:
    - 'akıllı saat'
    - xiaomi
    - 'Xiaomi Mi Band 5'
---

**Xiaomi**, akıllı telefonlarıyla olduğu kadar giyilebilir teknoloji ürünleriyle de geniş bir kullanıcı kitlesine sahip. Xiaomi’nin akıllı saat serisi Mi Band’in 4. nesil ürünü, beğeni toplamıştı. Şimdi birçok kişinin gözü kulağı, **Mi** **Band** **5**’**te**. **Xiaomi’nin** akıllı saat modeli, 11 Haziran’da tanıtılacak. Peki akıllı saate dair neler biliyoruz?

## Kandaki oksijen oranını takip edebilecek sensörle geliyor

Çin basınına göre **Xiaomi** **Mi** **Band** 5, 11 Haziran’da tanıtılacak. Akıllı saatle ilgili bugüne kadar birçok bilgi internete sızdırıldı. Bunlar arasında en çok öne çıkan bilgiler, saatin 1.2 inç büyüklüğünde bir **OLED** ekrana sahip olması. Mi Band 5, bunların dışında NFC ve **Google** **Pay** ödeme sistemi desteği de sunacak. Saatin, Mi Band 4’te olduğu gibi ekranın altında bir dokunmatik kontrol arayüzü sunması bekleniyor.

**Xiaomi Mi Band 5** ile ilgili en dikkat çekici yenilik ise **SpO2** sensörü. Bu sensör kandaki oksijen oranını takip edebilecek ve birçok hastalıkla ilgili size sinyal gönderebilecek. Akıllı saatlerde, kan oksijen oranı ölçümü hem Samsung saatlerinde hem de **Apple** **Watch’ta** yer alması beklenen özellikler.

## Mi Band 5 fiyatı ne olacak?

<figure class="wp-block-image size-large">![](https://intersiber.com/wp-content/uploads/2020/06/xiaomi-mi-band-5-fiyati-ne-olacak-1600x787.jpg)</figure>Önceki akıllı saatlerden farklı olarak, **XiaoAi** adlı yapay zeka destekli bir sanal asistan sunacak olan Mi Band 5, merakla beklenen bir model. **Xiaomi’nin** akıllı saati Mi Band 4, şu anda Türkiye’de ortalama 200 TL ile satılıyor.

**Mi Band 5 fiyatı** için 179 Yuan telafuz ediliyor, bu fiyat ortalama olarak 170 TL’ye tekabül ediyor. Gümrük vergisi ve diğer ek ücretlerle birlikte, Xiaomi Mi Band 5’in Türkiye satış fiyatının en az 200 TL olacağını söylemek mümkün.