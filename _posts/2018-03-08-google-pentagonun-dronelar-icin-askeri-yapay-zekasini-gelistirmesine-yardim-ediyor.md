---
id: 1006
title: 'Google Pentagon&#8217;un Dronelar İçin Askeri Yapay Zekasını Geliştirmesine Yardım Ediyor'
date: '2018-03-08T23:15:55+03:00'
author: 'Hakan Torun'
layout: post
guid: 'https://intersiber.com/?p=1006'
permalink: /google-pentagonun-dronelar-icin-askeri-yapay-zekasini-gelistirmesine-yardim-ediyor/
post_views_count:
    - '90'
amp_status:
    - enabled
image: /wp-content/uploads/2018/03/drone-footage-example.jpg
categories:
    - Genel
    - 'Öne Çıkan'
tags:
    - 'google ai'
    - 'makine öğrenmesi'
    - 'pentagon drone'
    - 'pentagon yapay zeka'
    - 'yapay zeka'
---

Gizmodo’da yayınlanan bir rapora göre, Google’ın Amerika Birleşik Devletleri Savunma Bakanlığı ile ortaklık kurduğu iddia edildi. Proje ile drone kameralarından elde edilen görüntülerdeki nesnelerin tanımlanması için kullanıcılardan yardım alınacak. Google’ın projedeki konumu kimse tarafından bilinmiyordu fakat geçtiğimiz günlerde bu bilgi sızdırıldı.

Maven Projesi olarak isimlendirilen proje ile, ordu tarafından elde edilen milyonlarca saatlik video görüntüleri ile başa çıkılması hedefleniyor. Drone vasıtasıyla gelen görüntüler insan gücüyle işlenebilecek miktarlarda değil. Bu yüzden makine öğrenmesi teknikleri ile bu yükün hafifletilmesi hedefleniyor.

Konuyla ilgili yapılan basın açıklamasında projenin, özellikle Irak ve Suriye İslam Devleti(ISIS) ile mücadelede görüntülerdeki nesnelerin tespit edilmesi konusunda olduğu belirtildi.

Gizmodo’nun raporuna göre, bazı Google çalışanları bu duruma hiç iyi şekilde yaklaşmıyor. Bazı Google çalışanları, şirketin drone operasyonlarına dahil olması ve orduya kaynak sunmasından dolayı öfkeli. Diğer bir kısmı ise Makine öğreniminin gelişimi için projenin önemli olduğunu düşünüyor.

Bir Google sözcüsü ise konuyla ilgili, görüntülerin insan incelemesi için işaretlendiğini ve yalnızca nesne tanıma için kullanılacağını belirtti. Ayrıca makine öğrenmesinin askeri alanda kullanılmasının doğal bir kaygıya yol açacağını, bu sebeple makine öğrenmesinin askeri alanda kullanılması hususunda politikalar ve güvenceler geliştirmeye devam edeceklerini dile getirdi.