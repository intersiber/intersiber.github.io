---
id: 7125
title: 'Samsung&#8217;dan Suni Güneş Işığı Üreten Pencere Projesi'
date: '2020-05-18T16:21:33+03:00'
author: 'Ahmet Can Bilici'
layout: post
guid: 'https://intersiber.com/?p=7125'
permalink: /samsungdan-suni-gunes-isigi-ureten-pencere-projesi/
post_views_count:
    - '64'
image: images/samsung-dan-suni-gunes-isigi-ureten-pencere-projesi.png
categories:
    - Genel
tags:
    - samsung
    - sunnyfive
---

**Samsung’un** **startup** kuluçka merkezi **C-Labs** tarafından geliştirilen ürün, doğal güneş ışığının faydalarını sağlayan yapay bir pencere konsepti sunuyor.

**SunnyFive** adlı pencere, mevsimsel duygu bozukluğu hastalarına uygulanan ışık tedavisi lambalarına benzer bir şekilde görünen bir ürün. Doğal ışığın spektrumunu yansıtan pencere, gerçek ışık efektlerini taklit edecek şekilde programlanabiliyor.

Işığın açısı gün boyunca değişebiliyor ve gündoğumu, şafak vakti ve gün batımı gibi durumlarda ortaya çıkan güneş ışığı hareketlerini taklit edebiliyor. **SunnyFive’ın** yanında kullanılabilen bir uygulama ile kullanıcılar, renklerin sıcaklığını ve parlaklığını değiştirebiliyor.

<figure class="wp-block-image size-large">![](images/samsung-yapay-isik-ureten-pencere-projesi.png)</figure>Samsung’un paylaştığı bilgiye göre ürün, insanların ciltlerinin yaşlanması ya da güneş yanığı gibi konularda endişe etmemeleri adına, D vitamininin sentezlenmesine yardımcı oluyor. **SunnyFive** aynı zamanda, Samsung’un akıllı ev ekosistemi SmartThings ile de entegre bir şekilde çalışabilecek.

Üretilen ilk yapay pencere olmamasına karşın SunnyFive, ilgi çekici özellikler sunuyor. Özellikle koronavirüs salgını nedeniyle birçok kişinin evine kapandığı bugünlerde, aydınlatması iyi olmayan dairelerde bir güneş ışığı takviyesi ile daha keyifli bir ortam yaratmanız mümkün.

SunnyFive’ın fiyatı ve ne zaman piyasaya çıkacağı gibi merak edilen konularla ilgili henüz bir bilgi bulunmuyor. Ürünün bir önceki sürümü olarak değerlendirilen **SunnySide**, **CES** etkinliğinde gösterilmişti.