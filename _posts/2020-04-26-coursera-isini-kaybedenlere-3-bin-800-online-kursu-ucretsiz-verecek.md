---
id: 5999
title: 'Coursera, İşini Kaybedenlere 3 Bin 800 Online Kursu Ücretsiz Verecek'
date: '2020-04-26T13:39:39+03:00'
author: 'Ahmet Can Bilici'
layout: post
guid: 'https://intersiber.com/?p=5999'
permalink: /coursera-isini-kaybedenlere-3-bin-800-online-kursu-ucretsiz-verecek/
post_views_count:
    - '28'
image: /wp-content/uploads/2020/04/coursera-isini-kaybedenlere-3800-kursu-ucretsiz-verecek.jpeg
categories:
    - Genel
    - Girişim
tags:
    - coursera
    - 'e öğrenme'
    - koronavirüs
    - 'online eğitim'
---

**Koronavirüs** krizinin ardından, dünya çapında birçok kurum ve şirket, zor durumda kalan insanlar için çeşitli adımlar atıyor. Bu şirketlerden biri olan online eğitim platformu Coursera, kurslarının 3800’ünü koronavirüs salgını nedeniyle işsiz kalanlara ücretsiz sunacak. Coursera İşgücü Kurtarma Girişimi kapsamında yapılan uygulama, işsiz kalan milyonlarca kişi için faydalı eğitimler barındırıyor.

## Amaç, yeniden istihdam için becerilerin gelişmesi

Şirket, konuyla ilgili paylaştığı blog gönderisinde, uygulamanın amacının işçilerin koronavirüs krizinin ardından yeniden istihdam edilmesi sürecini geliştirmek adına, becerilerini geliştirmelerine yardımcı olmak. **Coursera** **ücretsiz** **kurslara** bireysel olarak talep gönderilmiyor, devlete bağlı iş bulma kurumları erişim başvurusu yaparak, toplu bir erişim alabiliyor.

Blog açıklamasında ‘Devlet için Coursera’ programı, “kurumların, toplumun becerilerini ortaya çıkararak geliştirilmesi” sürecine yardımcı olması amacıyla tasarlandı.

## ABD’de son 5 haftada 26 milyon işsizlik başvurusu

<figure class="wp-block-image size-large">![](https://intersiber.com/wp-content/uploads/2020/04/abd-de-bir-ayda-26-milyon-kisi-issizlik-basvurusu-yapti.jpg)</figure>1 milyona yakın koronavirüs vakasının görüldüğü, salgının merkezi konumundaki ABD’de ekonomide ortaya çıkan durgunluk, ciddi bir işsizlik dalgası yarattı. ABD’de son 5 haftada işsizlik başvurusunda bulunanların sayısı 26 milyon.

Coursera’daki kurslar Google ve IBM gibi iş ortaklarından şirkete özel eğitim programların yanı sıra bulut bilişim, makine öğrenmesi ve büyük veri gibi yenilikçi teknolojilere dair, ciddi bir içeriğe sahip.

Şirketin CEO’su, Forbes’a yaptığı açıklamada “**Coursera**, işini kaybeden ve yavaşlayan bir ekonomide işini geri kazanmakta zorlanacak milyonlarca çalışana hizmet vermeye hazır” dedi.

## 8 ülkede başlıyor

ABD’de Arizona, Illinois ve Oklahoma’daki kurumlar, Coursera’dan ücretsiz kurs sunan ilk kurumlar olacak. Öte yandan Coursera programına Kolombiya, Kosta Rika, Yunanistan, Malezya, Panama, Ukrayna ve Özbekistan da program kapsamında yer alacak. **Türkiye** ile ilgili henüz bir bilgi bulunmazken, şirketin **ücretsiz kurs** programının önümüzdeki birkaç hafta içinde yaygınlaşacağı ifade ediliyor.