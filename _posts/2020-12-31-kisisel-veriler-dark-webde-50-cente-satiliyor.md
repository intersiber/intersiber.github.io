---
id: 10228
title: 'Kişisel Veriler Dark Web’de 50 Cente Satılıyor'
date: '2020-12-31T19:27:22+03:00'
author: 'Ahmet Can Bilici'
layout: post
guid: 'https://intersiber.com/?p=10228'
permalink: /kisisel-veriler-dark-webde-50-cente-satiliyor/
post_views_count:
    - '9'
image: images/kisisel-verileri-dark-web-e-50-cente-satiyorlar.jpg
categories:
    - Güvenlik
tags:
    - 'dark web'
    - 'deep web'
    - 'kişisel veri'
---

İnternetin, arama motorları ile erişilemeyen tehlikeli suları olarak bilinen dark web dünyasında, kişisel hesap verilerinin satılması, çok ciddi bir güvenlik riskinin doğmasına neden oluyor. 10 dolar gibi fiyatlarla satılan kullanıcı verilerini kullanan siber saldırganlar, kişilere ve şirketlere ciddi zararlar veriyor.

Siber güvenlik uzmanı Ayhan Bamyacı, dark web’de kişisel bilgilerin satışının doğurduğu risklere işaret ederek, bir bilgi işlem uzmanının şifresinin dahi 50 dolara satıldığını belirterek, 50 sent, yani yaklaşık 4 lira gibi fiyatlara kişisel verilerin satıldığını söyledi. Kredi kartı bilgileri, kimlik bilgileri, online ödeme bilgileri gibi kritik veriler, dark web’de siber korsanlarca satılıyor.

## Kullanıcı adı ve şifreler 2 dolar

Sistem yöneticilerinin hesap bilgilerinin, dark web’de 120 bin dolar gibi rakamlara satıldığını belirten Bamyacı, kullanıcı adı ve şifre gibi basit bilgilerinse 1-2 dolara atılabildiğini söyledi. Bu bilgileri kullanan siber zorbalar ise kişisel bilgilere, fotoğraflara erişip fidye istiyorlar.

## Günlük işlem hacmi 5 milyar dolar

Öte yandan yapılan araştırmalara göre, internet üzerinden illegal hesapların alım satımını içeren hacmin günlük 5 milyar dolar olduğu ifade ediliyor.

Bamyacı, siber saldırılarla ilgili olarak “kobiler uzun bir süredir hackerların hedefinde” derken, “ABD’de siber saldırıya maruz kalan kobilerin yüzde 60’ı 6 ay gibi kısa üre içinde kepenk kapattı.” bilgisini de paylaştı.

Siber güvenlik uzmanı dünyadaki şirketlerin en az yüzde 30’unun günde 1 kere saldırıya uğradığını aktarırken, 2021’de siber saldırılar nedeniyle doğacak zararın 20 milyar doları bulacağını belirtti.