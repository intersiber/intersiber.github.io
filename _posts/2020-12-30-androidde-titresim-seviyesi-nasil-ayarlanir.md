---
id: 10212
title: 'Android’de Titreşim Seviyesi Nasıl Ayarlanır?'
date: '2020-12-30T14:55:45+03:00'
author: 'Ahmet Can Bilici'
layout: post
guid: 'https://intersiber.com/?p=10212'
permalink: /androidde-titresim-seviyesi-nasil-ayarlanir/
post_views_count:
    - '15'
image: images/android-de-titresim-seviyesi-nasil-ayarlanir.jpg
categories:
    - Mobil
    - 'Ne Nasıl?'
tags:
    - android
    - samsung
    - titreşim
---

Android akıllı telefonunuz, varsayılan olarak bir etkileşimde bulunduğunuzda ya da bildirim aldığınızda titreyecek şekilde geliştirilmiştir. Ancak telefonun titreşimi sizin için rahatsız edici geliyorsa, telefonunuzun titreşim seviyesini kolay bir şekilde değiştirebilirsiniz. Bunu nasıl yapacağınızı anlattık.

Not: Android titreşim yoğunluğunu ayarlama seçeneği sadece Android 10 ya da üzeri sürümleri çalıştıran telefonlar için kullanılabilir.

## Android’de titreşim yoğunluğu nasıl ayarlanır?

Uygulama çekmecesinden ya da bildirim panelindeki dişli simgesine dokunarak Android telefonunuzun ya da tabletinizin Ayarlar menüsünü ziyaret edin.

- Aşağı kaydırın ve “Erişilebilirlik” menüsüne gidin.
- Sayfanın alt kısmında bulunan “Etkileşim kontrolleri” altında, “Titreşim ve Dokunsal Güç” öğesini seçin.
- Burada, telefonunuzun dokunsal geri bildirim gücünü ve bir telefon görüşmesi ya da bildirim aldığınızda, ne kadar güçlü bir şekilde titreşim geleceğini ayarlayabilirsiniz.
- Üç farklı yoğunluk seviyesinden birini seçebilir, dilerseniz tamamen kapatabilirsiniz.
- Google Pixel gibi telefonlarda titreşim yoğunluğu, kayan bir ölçekle özelleştirilebilir.

## Samsung Galaxy’de titreşim yoğunluğu ayarlama

Bir Samsung Android cihazınız varsa, titreşim yoğunluğu ayarlama seçeneğini “Erişilebilirlik” menüsünde bulamazsınız.

- Bunu yapmak için “Ayarlar” uygulamasını açın ve “Sesler ve Titreşim&gt;Titreşim Yoğunluğu” adımlarını takip edin.
- Gelen aramaların, bildirimlerin ve dokunma etkileşimi yanıtının titreşim yoğunluğunu, beğeninize göre ayarlamak için kaydırıcıları kullanın.
- Telefonunuz Android 10 ya da üzeri bir modelse bu iki yöntemden birini tercih ederek, “Titreşim yoğunluğu” ayarına gitmeniz gerekiyor.

Ancak her Android markasının kendi “Ayarlar” menüsü, farklı düzenlere göre tasarlanmıştır ve bu seçenek farklı bir menüde de bulunabilir. Bu nedenle titreşim ayarlarını menüde bulamazsanız, arama çubuğundan kontrol edebilirsiniz.