---
id: 9480
title: 'Teknoloji Devleri Gelirlerini Artırdı: Apple, Amazon, Facebook ve Google&#8217;ın Son Çeyrek Verileri Nasıl?'
date: '2020-11-02T09:15:11+03:00'
author: 'Ahmet Can Bilici'
layout: post
guid: 'https://intersiber.com/?p=9480'
permalink: /teknoloji-devleri-gelirlerini-artirdi-apple-amazon-facebook-ve-googlein-son-ceyrek-verileri-nasil/
post_views_count:
    - '30'
image: /wp-content/uploads/2020/11/teknoloji-devleri-gelirlerini-artirdi-apple-amazon-facebook-ve-google-in-son-ceyrek-verileri-nasil.png
categories:
    - Genel
    - 'Sosyal Medya'
tags:
    - amazon
    - apple
    - facebook
    - google
    - twitter
---

ABD’li teknoloji devleri, koronavirüs krizine rağmen gelirlerini ciddi oranda artırdı. Apple, Amazon, Facebook, Twitter ve Google’ın ana şirketi Alphabet, 3. çeyrekte gelirlerini artırdı.

**Apple**, Temmuz-Eylül dönemini kapsayan üçüncü çeyrek bilançosunda, geçen yılın aynı dönemine kıyasla yüzde 1’lik bir artış görüldü. Apple’ın çeyrek geliri 64,7 milyar dolar oldu. Apple, geçen yıl da bu dönemde 64 milyar dolar gelir elde etmişti. Şirket, koronavirüs krizine rağmen gelirlerinde bir düşüş yaşamadı.

## iPhone satışları azalırken, iPad ve Mac satışları arttı

<figure class="wp-block-image size-large">![](https://intersiber.com/wp-content/uploads/2020/11/apple-mac-satislari-2020-3-ceyrek.jpeg)</figure>**Apple’ın** **telefon** **satışları** 3. çeyrekte azaldı. Buna karşın tablet ve bilgisayar satışlarında ise artış oldu. Akıllı telefon satışlarının azalıp, iPad ve Mac satışlarının artması, koronavirüs pandemisi ile evden çalışma ve uzaktan eğitimin yaygınlaşması ile bağlantılı.

**Apple**, **telefon** **satışlarında** yüzde 20,7 azalışla 26,4 milyar dolar gelir elde etti. **Mac** satışlarında yüzde 29 artışla 9 milyar dolar gelir elde eden Apple, **iPad** **satışlarında** ise yüzde 45’lik artışla 6,8 milyar dolar elde etti.

## Amazon’un satışlarında yüzde 37’lik artış

ABD’li e-ticaret devi **Amazon** da, üçüncü çeyreğin kazananlarından. Amazon’un bu yılın 3. çeyreğinde elde ettiği gelir, geçen yılın aynı dönemine göre yüzde 37 arttı ve 96,1 milyar dolar oldu. Şirket geçen yılın aynı döneminde 70 milyar dolar satış geliri elde etmişti.

Şirketin **net** **kârı** bu çeyrekte 6,3 milyar dolar oldu. Geçen yılki net kar ise 2,1 milyar dolardı.

## Facebook gelirini yüzde 20’den fazla artırdı

Dünyanın en büyük sosyal paylaşım sitesi Facebook da, üçüncü çeyrekte gelirini artırdı. Facebook, Temmuz-Eylül döneminde 21,5 milyar dolar gelir elde etti. Şirket geçen yılın aynı döneminde, 17,7 milyar dolar gelir elde etmişti.

<figure class="wp-block-image size-large">![](https://intersiber.com/wp-content/uploads/2020/11/facebook-yillik-gelir-ve-kari-ne-kadar-1600x900.jpg)</figure>Öte yandan **Facebook**, **kullanıcı** **sayısında** da bir artış yaşadı. Günlük aktif kullanıcı sayısı, yıllık bazda yüzde 12 artışla 1,82 milyara ulaştı. Aylık aktif kullanıcı sayısı ise, yine yüzde 12 artışla 2,74 milyar oldu.

## Alphabet’in geliri yüzde 14 arttı

Google’ın ana şirketi olan Alphabet, ikinci çeyrekte pandemi kaynaklı düşüşün sonrasında, 3. çeyrekte gelirini artıran şirketler arasında yer aldı.

Alphabet, yılın üçüncü çeyreğinde 46 milyar dolar kar etti. Firma geçen yılın aynı döneminde ise 40,5 milyar dolar kar elde etmişti.

**Twitter’ın** üçüncü çeyrek raporunda ise, **gelir** geçen yılın aynı dönemine göre yüzde 14 arttı ve 936 milyon dolar oldu. Şirket geçen yılın aynı döneminde 823 milyon dolar gelir elde etmişti. Twitter’ın 3. çeyrek kârı ise 28 milyon dolar oldu. Geçen yılın aynı döneminde Twitter, 36,5 milyon dolar kar elde etmişti. Twitter, gelirini artırırken karlılığı azalan şirketler arasına girdi.

<figure class="wp-block-image size-large">![](https://intersiber.com/wp-content/uploads/2020/11/twitter-yillik-geliri-ne-kadar-2020-3-ceyrek-1600x1067.jpg)</figure>**Twitter** kullanıcı verilerinde ise artış görüldü. Twitter’ın günlük aktif **kullanıcı** **sayısı** ortalaması, geçen yıla göre yüzde 29’luk artışla 187 milyona yükseldi.