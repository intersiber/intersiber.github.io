---
id: 9958
title: 'iOS 14.2’nin iPhone Şarjlarını Yarı Yarıya Düşürdüğü İddia Edildi'
date: '2020-12-08T10:20:50+03:00'
author: 'Ahmet Can Bilici'
layout: post
guid: 'https://intersiber.com/?p=9958'
permalink: /ios-14-2nin-iphone-sarjlarini-yari-yariya-dusurdugu-iddia-edildi/
post_views_count:
    - '31'
image: images/ios-14-2-nin-iphone-sarjlarini-yari-yariya-dusurdugu-iddia-edildi.png
categories:
    - Apple
tags:
    - iphone
---

iPhone sahipleri, **iOS 14.2** güncellemesinin ardından telefonlarında ciddi bir batarya sorunu yaşadıklarını belirtti. Kullanıcılara göre iOS 14.2 güncellemesi ile telefonların şarjı, kontrol edilemez bir biçimde düşüyor. Bazı telefonlarsa çok hızlı şarj olmasına rağmen aşırı ısınıyor.

**iPhone** modellerinde, güncellemelerin ardından bazı telefonların performans ya da pil tarafında yaşadıkları sorunlar daha önce çok gündeme gelmiş, Apple bu konuyla ilgili davalarla bile karşı karşıya kalmıştı. iOS 14.2 güncellemesi içinde Apple’a aynı eleştiriler yöneltildi.

## Batarya tüketimi maksimum seviyede

**iOS 14.2 güncellemesini** yapan **iPhone** kullanıcıları, akıllı telefonun bugüne kadar görülmemiş bir batarya tüketimi yaptığı belirtti. Kullanıcılardan bazıları telefonların şarjının yarım saat içinde yüzde 50’ye düştüğünü aktardı. Buna karşın Apple, konuyla ilgili henüz bir yorum yapmadı.

## iPhone SE, iPhone XS, iPhone 7 ve iPhone 6S modellerinde sorun yaşanıyor

iPhone sahiplerinden gelen bilgilere göre batarya sorunu en çok iPhone SE, iPhone XS, iPhone 7 ve iPhone 6S modellerinde görüldü. Bazıları ise yeni iPhone modellerinde de bu sorunu yaşadığını aktardı.

Telefonlarını şarj edip uyurken kablodan çektiğini söyleyen bazı kişiler, sabah uyandıklarında şarjın yüzde 80 ile 60 arasına düştüğünü söyledi. Görünen o ki iPhone’lar, yazılım güncellemesinin ardından enerji tüketimi konusunda sorun yaşıyor. Ancak bu duruma neyin yol açtığı bilinmiyor.

## Aşırı hızlı şarj, aşırı ısınma

Yeni güncellemenin ardından en çok gelen geri bildirimlerden biri de telefonların aşırı ısınması. Buna ek olarak aşırı ısınma yaşayan iPhone’ların çok hızlı şekilde şarj olduğu da aktarılıyor.

Henüz iOS 14.2’ye güncelleme yapmadıysanız, 14.3’ü bekleyebilirsiniz. Şirketin, soruna neden olan durum üzerinde çalışması ve sonraki güncellemede durumu düzeltmesi beklenenler arasında.