---
id: 7675
title: 'Apple, Schoolwork Uygulamasını Güncelledi'
date: '2020-05-27T21:00:00+03:00'
author: 'Beyza Bayrakdar'
layout: post
guid: 'https://intersiber.com/?p=7675'
permalink: /apple-schoolwork-uygulamasini-guncelledi/
post_views_count:
    - '32'
image: /wp-content/uploads/2020/05/apple-schoolwork-uygulamasini-guncelledi-scaled.jpeg
categories:
    - Apple
tags:
    - apple
    - 'evden öğrenme'
    - 'schoolwork app'
---

**Apple**, eğitim uygulamasını, öğrencilerin ve öğretmenlerin sınıf etkinliklerine uzaktan katılmalarını kolaylaştıracak yeni özelliklerle güncelledi. Şirketin **Schoolwork** uygulamasında, öğretmenlerin ödevleri uzaktan yönetmesini kolaylaştıran güncellemelerle önemli değişiklikler yapıldı.

Uygulamanın navigasyonu yeniden tasarlandı. Böylece öğretmenler her bir sınıftaki tüm çalışma kağıtları arasında hızlı bir şekilde dolaşabilecek, taslaklara ve sık kullanılanlara hızlıca erişebilecek.

<figure class="wp-block-image size-large">![](https://intersiber.com/wp-content/uploads/2020/05/schoolwork_classroom_apps-1600x1195.jpg)</figure>Uygulamanın güncellenmiş versiyonu ile öğretmenler öğrencilere bireysel ödev verebilecek ve öğrencinin ilerlemesini, sınıfın geri kalanına kıyasla ödevine ne kadar zaman harcadığını görebilecek. Öğretmenler, öğrencilerinin daha çok ilgiye ihtiyaç duymaları durumunda **Schoolwork** uygulaması aracılığıyla öğrencilerine mesaj gönderme veya öğrencileriyle **FaceTime** ile iletişime geçme imkanına sahip olacaklar.

**Apple**, **Schoolwork** uygulamasını ilk kez 2018’de, okullara yönelik yeni bir **iPad** ile birlikte yayınladı. Ancak şu anda uzaktan öğrenimle eğitim veren pek çok okul için uygulamadaki son değişikliklerle şirket, öğretim araçlarının benimsenmesini hızlandırmaya yardımcı almaya çalışıyor.

Şirket ayrıca, eğitimcilerin uzaktan ders oluşturmasına yardımcı olacak kaynaklarla birlikte **web** sitesinde yeni bir “**Evden Öğrenme**” bölümü başlattı.