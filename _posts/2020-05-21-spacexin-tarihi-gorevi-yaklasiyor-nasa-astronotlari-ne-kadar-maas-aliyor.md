---
id: 7317
title: 'SpaceX&#8217;in Tarihi Görevi Yaklaşıyor: NASA Astronotları Ne Kadar Maaş Alıyor?'
date: '2020-05-21T14:20:22+03:00'
author: 'Ahmet Can Bilici'
layout: post
guid: 'https://intersiber.com/?p=7317'
permalink: /spacexin-tarihi-gorevi-yaklasiyor-nasa-astronotlari-ne-kadar-maas-aliyor/
post_views_count:
    - '123'
image: /wp-content/uploads/2020/05/spacex-in-tarihi-gorevi-yaklasiyor-nasa-astronotlari-ne-kadar-maas-aliyor.png
categories:
    - Uzay
tags:
    - 'crew dragon'
    - NASA
    - spacex
---

**Elon** **Musk’ın** uzun yıllardır hayalini kurduğu, astronotların yer aldığı ilk **SpaceX** görevi yaklaşıyor. Demo-2 adı verilen görevde, NASA astronotları SpaceX’in **Crew** **Dragon** adlı uzay aracı ile uluslararası uzay istasyonuna gidecek. **NASA** 2011 yılından bu yana, uzay mekiği programını sona erdirmiş durumda ve ABD, o dönemden beri ISS’ye gidiş dönüşlerde, Rusya ile yakın bir şekilde çalışıyordu. ABD, 100 milyar dolar yatırım yaptığı Uluslararası Uzay İstasyonu’na, SpaceX’in Crew Dragon aracı ile, 2 astronotunu 27 Mayıs ya da 30 Mayıs günü göndermeyi planlıyor.

## 18 bin başvurudan 12’si kabul ediliyor

SpaceX kapsülü ile ISS’ye gidecek Bob Behnken ve Doug Hurley, tecrübeli astronotlar. ABD’de astronot programına katılmak için mühendislik, bilim ya da matematik alanlarına akredite bir üniversite diplomasının yanı sıra, bin saat pilotaj deneyiminin olması gerekiyor.

<figure class="wp-block-image size-large">![](https://intersiber.com/wp-content/uploads/2020/05/spacex-crew-dragon-gorevi.jpg)</figure>**Harvard** **Üniversitesi’ne** girmekten 74 kat daha zor olan bir seçim sürecinden geçen astronotlar, her iki yılda bir alınıyor. NASA, 2017 yılında 18 bin başvuruda yalnızca 12 kişiyi programa kabul etmişti.

## ABD astronotlara ne kadar maaş ödüyor?

Temel ücretlerin yönetiminden sorumlu olan ABD Personel Yönetim Ofisi, **astronotlar** için performans ve hizmet yılına dayalı, 1’den 10’a kadar adımlar içeren bir sistem uyguluyor. 2020 için uygulanan ödeme ölçeklerine göre, 1. düzeyde göreve başlayan yeni bir astronot, yılda 66 bin dolar kazanıyor. Birkaç yıllık başarılı performansın ardından, 10. düzeye gelen bir astronot ise yılda 86 bin dolar maaş alıyor. Tabii bu, **GS-12** hizmet derecesi için geçerli.

GS-13 derecesindeki nitelikli astronotlar, başlangıçta yıllık 78 bin dolar, birkaç yıl sonra ise, 10. düzeye geldiklerinde yılda 102 bin dolar kazanabiliyor.

En yüksek maaş alan astronotlar ise, şirket içindeki pozisyonlara ve sorumluluklara bağlı olarak, maaş skalasının en üst katmanı olan GS-15 10. düzeyde, yıllık 142 bin dolara kadar kazanabilirler. **NASA**, astronot adaylarına son çağrısında, **yıllık** **maaşların** 104 ile 161 bin dolar arasında olduğunu belirtti.

SpaceX görevi ile ilgili detaylar için haberimize [göz atabilirsiniz.](https://intersiber.com/10-yil-sonra-ilk-defa-nasa-ve-spacex-abd-topraklarindan-uzaya-astronot-gonderecek/)