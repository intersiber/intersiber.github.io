---
id: 6007
title: 'Podcast İçin Önemli Kilometre Taşı: Apple, Podcast Sayısının 1 Milyonu Geçtiğini Duyurdu'
date: '2020-04-26T16:30:09+03:00'
author: 'Ahmet Can Bilici'
layout: post
guid: 'https://intersiber.com/?p=6007'
permalink: /podcast-icin-onemli-kilometre-tasi-apple-podcast-sayisinin-1-milyonu-gectigini-duyurdu/
post_views_count:
    - '23'
image: images/podcast-icin-onemli-kilometre-tasi-apple-podcast-sayisinin-1-milyonu-gectigini-duyurdu.jpeg
categories:
    - Apple
    - Genel
tags:
    - podcast
---

Apple, şirketin Apple Podcast platformundaki bireysel podcast içeriği sayısının 1 milyonu geçtiğini duyurdu. Bu sayı, toplam podcast içeriğini değil, podcast şovu sayısını ifade ediyor. Yani, milyonlarca içerikten bahsetmek mümkün…

Mashable’a yaptığı bir açıklamada, **Apple Podcast**’lerin 1 milyondan fazla şova ulaştığını doğrulayan Apple, 20 Nisan günü bu rekorun gerçekleştiğini aktardı.

## Koronavirüs salgınının ardından podcastlere ilgi arttı

Apple’ın önem verdiği bir taraf olan podcast içerikleri, koronavirüs pandemisinin küresel etkisini arttırmasıyla birlikte hızlı bir şekilde arttı. MyPodcastReviews, Mart ve Nisan aylarında yeni podcast sayısında ciddi bir artış olduğunu aktardı. Dünyanın birçok ülkesinde yüz milyonlarca insanın karantina ve sokağa çıkma yasakları nedeniyle evde kalması, podcaste olan ilgiyi de artırdı.

<figure class="wp-block-image size-large">![](images/apple-podcast-nedir.jpg)</figure>Sitenin kurucusu, “Yeni podcastlerde şimdiye kadar hiç böyle bir patlama görmedik. Yani içeriklerin sayısı her zaman artarken, Mart ayı ise en büyük sıçramayı getirdi” dedi. Mart ayı, koronavirüs salgınının da sıçrama gösterdiği aydı.

MyPodcastReviews, 2019’un son aylarında ortalama 25 bin ile 40 bin yeni podcast eklendiğini, 2020’nin Ocak ve Şubat aylarında ise 48 bin ile 50 bin yeni podcast eklendiğini aktardı. Mart ayında 63 bine çıkan yeni podcast içeriği, Nisan ayı itibariyle 70 binin üzerinde.

## Podcast 15 yıl önce ortaya çıktı

Dizi halindeki dijital medya ürünlerini ifade eden podcast terimi, Apple tarafından 2004’te ilk kez kullanıldı. 2005’te ise iTunes’da yer alan Podcast desteği ile, insanlar bu kavramla resmen tanıştı.

Sektörde şu an ciddi bir rekabet olsa da, **Apple Podcast** uzun bir süredir bu alanda lider.