---
id: 9447
title: 'Google’da Mırıldanarak Şarkı Arama Özelliği Nasıl Kullanılır?'
date: '2020-10-31T19:41:27+03:00'
author: 'Ahmet Can Bilici'
layout: post
guid: 'https://intersiber.com/?p=9447'
permalink: /googleda-mirildanarak-sarki-arama-ozelligi-nasil-kullanilir/
post_views_count:
    - '34'
image: images/google-da-mirildanarak-sarki-bulma-ozelligi-nasil-kullanilir.png
categories:
    - Genel
tags:
    - google
    - 'hum to search'
---

Bazen aklımıza bir şarkı takılır ancak bir türlü ismini bulamayız. Doğrudan çalan bir şarkıyı bulmak için Shazam gibi bir uygulama kullanıyor olabilirsiniz ancak Google’ın attığı son adım, “o adı aklınıza bir türlü gelmeyen” şarkıyı bulmanızı sağlıyor. **Google** **Arama** ile, melodisini bildiğiniz ancak adını hatırlamadığınız şarkıları bulabilirsiniz.

**Hum** **to** **Search**, yani mırıldanarak arama özelliği Google mobil uygulamasında mevcut. Melodiyi taklit etmek için mırıldanabilir, uğultu ya da ıslık gibi sesleri kullanabilirsiniz. Sonuçlar her zaman doğru değildir ancak iyi bir tüyo verirseniz, Google’ın **mırıldanarak** **şarkı** **bulma** özelliği işe yarar sonuçlar verebilir.

## Şarkı arama özelliğini nasıl kullanabilirsiniz?

- Öncelikle iPhone, iPad ya da Android cihazlarda Google uygulamasını açın ve arama çubuğunda “Mikrofon” simgesine dokunun.
- Android cihazlarda, ana ekranda bulunan Google Arama widget’ından “Mikrofon” simgesine de dokunabilirsiniz.
- Dinleme ekranı göründüğünde, “Bir şarkı ara” seçeneği göreceksiniz. Ona dokunun.

<figure class="wp-block-image size-large">![](images/google-da-mirildanarak-sarki-nasil-bulunur.png)</figure>- Sonraki aşamada, tanılmalaya çalıştığınız şarkıyı mırıldanmaya ya da ıslık çalmaya başlayın. Bu araç aynı zamanda çalan gerçek müziği de tanımlayabilir.
- Google, aramanızla ilgili benzer eşleşmeler bulabilirse, sonuçları eşleşme yüzdeleri ile birlikte gösterecektir. Şarkınız, listelenmiş sonuçlar içinde yer almıyorsa, “Daha fazla sonuç”a dokunun.

<figure class="wp-block-image size-large">![](images/google-sesle-sarki-arama.png)</figure>- Google, şarkıyı tanımlayamazsa “Eşleşme bulunamıyor” yazan bie ekran görürsünüz. Tekrar denemek için, “Tekrar dene” seçeneğine dokunun.

Yapılan testlerden Hum to Search, yani mırıldanarak arama özelliği popüler şarkılar ve melodilerle iyi bir sonuç veriyor. Ancak mırıldanma ile kolay bir şekilde anlatılamayan şarkılarda iyi sonuç almak daha zor.