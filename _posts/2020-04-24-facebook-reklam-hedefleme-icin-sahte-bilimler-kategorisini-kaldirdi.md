---
id: 5901
title: 'Facebook, Reklam Hedefleme İçin ‘Sahte Bilimler’ Kategorisini Kaldırdı'
date: '2020-04-24T13:50:23+03:00'
author: 'Ahmet Can Bilici'
layout: post
guid: 'https://intersiber.com/?p=5901'
permalink: /facebook-reklam-hedefleme-icin-sahte-bilimler-kategorisini-kaldirdi/
post_views_count:
    - '12'
image: /wp-content/uploads/2020/04/facebook-reklam-hedefleme-icin-sahte-bilimler-kategorisini-kaldirdi.jpg
categories:
    - 'Sosyal Medya'
tags:
    - facebook
    - koronavirüs
---

Facebook’un, reklam verenleri hedeflemek için kullanılabilecek kategoriler arasından ‘sahte bilimler’ kategorisini kaldırdığı öğrenildi. Sosyal medya platformunda reklam verirken, insanları hedefleyebileceğiniz birçok farklı detaylı kategori bulunuyor. Bu kategorilerden biri olan, ‘**sahte bilimler**le ilgilenen insanlar’ da 78 milyondan fazla **Facebook** kullanıcısını kapsıyordu.

**Facebook** yetkilileri, **sahte bilimler**le uğraşan insanların hedeflenme seçeneğini, olası kötüye kullanımları önlemek için kaldırdıklarını belirtti.

İlginç hedefleme kategorisinin kaldırılması, platformda koronavirüs pandemisiyle ilgili yanlış bilgilerle ciddi bir mücadele verildiği bu ortamda, akıllara ‘neden’ böyle bir hedefleme kategorisinin olduğunu da getirdi.

Şirketin CEO’su Zuckerberg, geçtiğimiz hafta bir blog yazısında Facebook’un covid-19 sürecinde 40 milyon şüpheli yayına uyarı etiketi eklediğini belirtmişti.

Koronavirüs konusunda yanlış bilgiler, virüsü Bill Gates’e bağlı bir grubun geliştirmiş olmasından, 5G kulelerinin virüsü yaymasına kadar birçok konuda karşımıza çıktı ve hepsi sosyal medyada yayıldı.

## Şüpheli içerikler 100 milyondan fazla görüntülendi

<figure class="wp-block-image size-large">![](https://intersiber.com/wp-content/uploads/2020/04/facebook-koronavirusle-mucadele-icin-yeni-onlemler-aliyor.jpg)</figure>İnsan hakları grubu **Avaaz**, yaptığı açıklamada koronavirüsle ilgili yanlış bilgilendirmelerin Facebook’ta 1,7 milyondan fazla paylaşıldığını söyledi. Yanlış ve şüpheli bilgi içeren 100 içeriğin, toplamda 117 milyon kez görüntülendiği de aktarıldı. Topluluk, **Facebook**’u kullanıcıları bilgilendirmeye ve onlara neyin yanlış olduğunu tam olarak göstermeye davet etti.