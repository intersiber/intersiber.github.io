---
id: 6645
title: 'Twitter Bazı Kullanıcılarda Tweet Zamanlama Özelliğini Test Ediyor'
date: '2020-05-09T18:00:50+03:00'
author: 'Ahmet Can Bilici'
layout: post
guid: 'https://intersiber.com/?p=6645'
permalink: /twitter-bazi-kullanicilarda-tweet-zamanlama-ozelligini-test-ediyor/
post_views_count:
    - '25'
image: images/twitter-bazi-kullanicilarda-tweet-zamanlama-ozelligini-test-ediyor.jpeg
categories:
    - 'Sosyal Medya'
tags:
    - twitter
---

**Twitter**, kurulduğu günden bu yana birçok kişinin favori sosyal medya platformu olmuş olsa da, milyonlarca aktif kullanıcısının platformda görmek istediği bazı özellikleri sunmuyor. Bu özellikler arasında tweetin düzenlenebilmesi ve **tweeti** **zamanlama** yer alıyor. Tweet düzenleme için şimdilik bir gelişme yok ancak platform, zamanlama özelliğini test etmeye başladı.

Özellikle sosyal medya yöneticilerinin ya da platformda yayın yapan etkili sayfaların faydalanacağı **tweet** **zamanlama** özelliği, ileri bir tarih için tweet paylaşılmasına olanak tanıyacak. Bu özellik doğrudan Twitter’da yer almasa da, **Tweetdeck** ya da **Buffer** gibi uygulamalarda yer alıyordu.

Yeni **Twitter** özelliği, istenen bir tarih ve saatte paylaşım yapılmasına olanak tanıyacak. Tweet **zamanlama** özelliği şu anda sadece masaüstü sitesinde, belli kişiler tarafından kullanılabiliyor. Zamanlama penceresinde, zamanlanmış tüm tweetler görülebilecek.

<figure class="wp-block-image size-large">![](images/twitter-da-tweet-zamanlama-nasil-yapilir.png)</figure>Twitter’ın şu anki uygulamasının bir test olup olmadığı ya da ne zaman herkesin kullanımına sunulacağı ile ilgili bir bilgi yok.

Sosyal ağ, son dönemde ‘şiddet söylemi içeren’ tweet yanıtlarına otomatik uyarı gibi bir dizi özelliği test ediyor. Yeni özellikler, sosyal ağın içerik kalitesini ve etkileşim ‘sağlığını’ korumaya odaklanırken, zamanlama özelliği daha çok Twitter’da büyük ölçüde bağımlı hale gelmiş markaların ve platformların, duyuru ve haber yayıncılığı anlamında işine gelecek bir avantaj gibi görülebilir.