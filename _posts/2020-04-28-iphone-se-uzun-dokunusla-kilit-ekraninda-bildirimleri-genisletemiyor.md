---
id: 6102
title: 'iPhone SE, Uzun Dokunuşla Kilit Ekranında Bildirimleri Genişletemiyor'
date: '2020-04-28T10:05:24+03:00'
author: 'Ahmet Can Bilici'
layout: post
guid: 'https://intersiber.com/?p=6102'
permalink: /iphone-se-uzun-dokunusla-kilit-ekraninda-bildirimleri-genisletemiyor/
post_views_count:
    - '63'
image: images/iphone-se-uzun-dokunusla-kilit-ekraninda-bildirimleri-genisletemiyor.png
categories:
    - Apple
tags:
    - 'haptic touch'
    - 'iPhone SE'
---

Lansmanın ardından geçtiğimiz Cuma günü sevkiyatına başlanan, Apple’ın yeni telefon modeli **iPhone SE**’nin ilginç bir özelliği ortaya çıktı. iPhone’un uzun bir süredir tüm modellerinde yer alan ve kilit ekranındayken, bildirimlere basılı tutarak içeriğin zenginleştirilmesini sağlayan ‘Haptic Touch’ özelliği, iPhone SE’de yer almıyor.

MacRumors tarafından tespit edilen eksiklik, The Verge tarafından da doğrulandı. **iPhone SE**’de, uygulamayı açmadan e-postaları arşivleme gibi özellikler sunan bu özelliği göremeyeceğiz. **Haptic Touch** özelliği, telefonun kilidi açıkken ekranın üstünde gelen bildirimlerde de çalışıyordu.

<figure class="wp-block-image size-large">![](images/iphone-haptic-touch-nedir.jpg)</figure>Bazıları tarafından ‘ihmal’ olarak yorumlanan bu durum, iPhone’lar için alışılmadık bir detay. Zira **Haptic Touch** ile, kilit ekranında bildirimleri yönetme ve içeriğini genişletme durumuna alışıksanız, **iPhone SE**’nin bu yönü hoşunuza gitmeyebilir. Bu durum, herhangi bir teknik hata olarak düşünülmezken, bazı teknoloji analistleri ince bir ayar hatası olmadığını ve telefonun “istendiği gibi çalıştığını” ifade etti.

Bildirimlere uzun bir şekilde dokunma anlamına gelen Haptic Touch, 2015’te piyasaya çıkan iPhone 6S’ten bu yana iPhone bildirimlerini genişletmenin bir yolu. iPhone SE’nin öncül modeli olan iPhone 8’in 3D Touch özelliği vardı ancak iPhone SE’de bu özelikle de yok.

Uygun fiyatlı iPhone olarak piyasada yer edinecek modelde, serinin diğer modern üyelerinde olan ve kabul görmüş bir özelliğin yer almaması, ilginç olarak yorumlandı.