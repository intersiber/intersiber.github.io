---
id: 1121
title: 'Quora Hacklendi &#8211; 100 Milyon Kullanıcı Bilgisi Çalındı'
date: '2018-12-04T11:01:13+03:00'
author: 'Hakan Torun'
layout: post
guid: 'https://intersiber.com/?p=1121'
permalink: /quora-hacklendi-100-milyon-kullanici-bilgisi-calindi/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '394'
image: images/quora-logo.jpg
categories:
    - 'Öne Çıkan'
    - 'Veri Sızıntıları'
tags:
    - hack
    - quora
    - 'quora hack'
    - 'quora hacklendi'
    - 'quora veri ihlali'
---

Dünya’nın en popüler soru cevap portallarından Quora, şimdilik bilinmeyen bilgisayar korsanlarının saldırısı sonucunda büyük bir veri ihlali yaşadı. Son zamanların en büyük veri ihlallerinden olan olayda Quora kullanıcılarının büyük bölümünün verisi çalındı.

Quora bugün kullanıcılarına attığı bilgilendirme maili ile, geçtiğimiz Cuma günü kimliği belirsiz bilgisayar korsanlarının sistemlerine yetkisiz erişim sağladığını ve yaklaşık 100 milyon kullanıcıya ait verilerin çalındığını duyurdu. Bu veri ihlali sonucunda sızdığı düşünülen veriler şu şekilde:

- İsim, kullanıcı adı, e-mail adresleri, şifreli parolalar gibi kullanıcı bilgileri
- Facebook ve Twitter hesaplarını Quora’ya bağlamış olan kullanıcıların bu sosyal ağlardan içe aktardığı veriler
- Sorular, cevaplar, yorumlar ve puanlamalar
- Quora kullanıcılarının cevap istekleri, mesajları.

Veri ihlali sonucunda sızan parolaların salt’la birlikte şifrelenmiş olduğunu belirten Quora, önlem olarak kullanıcı parolalarının sıfırlanması konusunda kullanıcılarını zorluyor.

Quora’nın kurucusu ve CEO’su Adam D’Angelo adıyla paylaşılan, veri ihlaliyle ilgili blog gönderisine [şu adresten](https://blog.quora.com/Quora-Security-Update) ulaşabilirsiniz. Yine Quora üzerinden [sıkça sorulan sorular](https://help.quora.com/hc/en-us/articles/360020212652-Quora-Security-Update-FAQ) bağlantısı vasıtasıyla tüm ayrıntılara ulaşabilirsiniz.