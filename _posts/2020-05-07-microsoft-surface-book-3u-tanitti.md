---
id: 6520
title: 'Microsoft, Surface Book 3&#8217;ü Tanıttı'
date: '2020-05-07T09:00:00+03:00'
author: 'Beyza Bayrakdar'
layout: post
guid: 'https://intersiber.com/?p=6520'
permalink: /microsoft-surface-book-3u-tanitti/
post_views_count:
    - '65'
image: images/microsoft-surface-book-3u-tanitti.jpg
categories:
    - 'Dizüstü Bilgisayar'
tags:
    - microsoft
    - 'surface book'
    - 'surface book 3'
---

Surface Book 2 ile **Microsoft**, MacBook Pro’nun yerini güçlü ve yenilikçi dizüstü bilgisayarlarıyla doğrudan alabileceğini kanıtlamıştı ama bu üç yıl önceydi. Şirket nihayet Intel’in 10. nesil işlemcileri ve yenilenmiş NVIDIA grafikleriyle donatılmış Surface **Book 3**‘ü tanıttı.

**13.5 inç** ve **15 inç** olarak Intel’in en yeni **10.Nesil** işlemcileriyle birlikte piyasaya sürülecek olan **Surface Book 3** dizüstü bilgisayarlarının görünümleri pek değişmese de donanım olarak oldukça güçlendirildi.

<figure class="wp-block-image size-large">![](images/surface-book-3-1600x900.png)</figure>Surface Book 3’ün **13.5 inçlik** modeli Intel’in yerleşik **Iris Plus** grafiklerini içerecek olsa da şirket cihazı **Nvidia GeForce GTX 1650 Max-Q** modeline yükseltmek için bir seçenek sunuyor. **3000 x 2000** çözünürlük sunan cihazın dört çekirdekli **Core i5** işletim sistemine sahip olan bu modeli **1.599$’**dan başlayacak.

Bir **GTX 1660Ti** ile birlikte gelecek olan **3240 x 2160** çözünürlüklü **15 inçlik** model ise **Quadro RTX 3000 GPU**‘ya yükseltebilecek. Surface Book 3’ün 2.299$’dan başlayacak olan bu sürümü ise dört çekirdekli Core i7 işlemciye sahip olacak.

<figure class="wp-block-image size-large">![](images/Surface-Book-3--1600x900.jpg)</figure>Microsoft’taki cihazlar için program yönetimi kurumsal başkan yardımcısı **Robin Seiler** yaptığı açıklamada “Güce ihtiyaç duyan tasarımcılar ve profesyoneller için cihazlarımıza Nvidia Quadro RTX 3000’i ekliyoruz.” dedi. Sözlerinde cihazın gücü maksimuma ulaştığında cihazı prize takılı bırakmak zorunda kalmayacağımızı belirten Seiler “Test ettik, bu sefer ele almak istediğimiz önemli şeylerden biriydi.” şeklinde devam etti.

Şarj cihazı **127W**‘a yükseltilen 15 inçlik model **17,5 saate**, 13 inçlik sürüm ise **15,5 saate** kadar pil ömrüne sahip. Şimdi ön sipariş yapılabilen ürünler **21 Mayıs**‘ta piyasaya sürülecek.