---
id: 6118
title: 'Windows 10 Cihazlarınızı, G Suite Üzerinden Yönetebileceksiniz'
date: '2020-04-28T16:30:20+03:00'
author: 'Ahmet Can Bilici'
layout: post
guid: 'https://intersiber.com/?p=6118'
permalink: /windows-10-cihazlarinizi-g-suite-uzerinden-yonetebileceksiniz/
post_views_count:
    - '21'
image: images/windows-10-cihazlarinizi-g-suite-uzerinden-yonetebileceksiniz.jpeg
categories:
    - Windows
tags:
    - 'g suite'
    - 'windows 10'
---

**Google**, uzun zamandır beklenen bir özellik olan **Windows 10** cihazları **G Suite** aracılığı ile yönetme özelliğini duyurdu.

Bugüne kadar, G Suite’i kurumsal olarak kullanan şirketler sadece Android, iOS, Chrome ve Jamboard cihazlarını yönetebiliyordu.

**G Suite** kurumsal plan hizmeti alan yöneticiler, şirket verilerinin korunmasını sağlamak amacıyla, cihaz üzerinde tam kontrole sahip oluyorlar.

Yöneticiler, bu giriş işlemlerinin yanı sıra şifreleme gibi güvenlik işlemlerini uygulama hakkına sahip.

Google, paylaştığı bir blog [gönderisinde](https://support.google.com/a/topic/9441473) bugünden itibaren bu özelliklerin artık **Windows 10** için de geçerli olacağını ifade etti.

<figure class="wp-block-image size-large">![](images/g-suite-nedir.jpg)</figure>Bu özelliği kullanabilmek için bir Google hesabı üzerinden Windows 10’a giriş yapmak gerekiyor. Sonrasındaysa BitLocker şifrelemesini etkinleştirmek, sistemin ayarlarını uzaktan değiştirmek, kurumsal verileri silmek, bir ya da birden fazla Windows 10 cihazda Google hesaplarından çıkış yapmak mümkün olacak.

Google, uzun bir süredir G Suite üzerinden Windows 10 cihazları desteklemek için çalışma yapıyordu. Program, bu yılın başında ivme kazanmıştı.

Windows 10 desteği şu anda G Suite Enterprise, Eğitim İçin G Suite Enterprise ve Cloud Identify Premium müşterileri için geçerli olacak. Uygulamanın kullanımı öncesinde, Windows için Google Credential Provider uygulamasının yüklenmesi gerekiyor.