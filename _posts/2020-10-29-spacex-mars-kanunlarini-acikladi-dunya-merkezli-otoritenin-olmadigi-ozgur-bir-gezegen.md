---
id: 9417
title: 'SpaceX Mars Kanunlarını Açıkladı: Dünya Merkezli Otoritenin Olmadığı, Özgür Bir Gezegen'
date: '2020-10-29T22:34:20+03:00'
author: 'Ahmet Can Bilici'
layout: post
guid: 'https://intersiber.com/?p=9417'
permalink: /spacex-mars-kanunlarini-acikladi-dunya-merkezli-otoritenin-olmadigi-ozgur-bir-gezegen/
post_views_count:
    - '46'
image: /wp-content/uploads/2020/10/space-x-mars-kanunlarini-acikladi-dunya-merkezli-otoritenin-olmadigi-ozgur-bir-gezegen.png
categories:
    - Uzay
tags:
    - 'elon musk'
    - mars
    - spacex
---

SpaceX, Starlink uydu geniş bant internet kuralları arasında, Mars’a ilişkin yeni yasaları açıkladı. SpaceX, Mars’ı teknik olarak bağımsız ve dünya otoriteleri ve hükümetlerin müdahale edemeyeceği bir yer olarak tanımladı.

## Mars’ta kendini yönetme ilkeleri

Elon Musk’ın kurucusu olduğu SpaceX’in Mars’ı kolonileştirme planları sıkça gündemde yer alıyor. Şirket, Starlink uydularının geniş bant internet kuralları içinde, sessiz sedasız Mars’a ilişkin kuralları koydu.

SpaceX’in Mars’a ilişkin çizdiği kanunlarda şu ifade yer aldı:

*“Mars’ta sağlanan hizmetler, Starship ya da diğer koloni araçlarıyla Mars’tan transit olarak yapılacak geçişlerde partiler Mars’ı özgür bir gezegen olarak tanıyacak ve Dünya merkezli hiçbir otorite ya da hükümet Marslı aktiviteleri üzerinde söz sahibi olmayacaktır”*

**Mars’ta** kurulacak **koloninin** bağımsız olacağını ifade eden SpaceX, sorunların iyi niyet temelli olarak ‘kendini yönetme ilkelerine göre’ çözüleceğini söyledi.

<figure class="wp-block-image size-large">![](https://intersiber.com/wp-content/uploads/2020/10/spacex-mars-kolonisi.jpg)</figure>Starlink uydularının, **Mars** **kolonileri** ile ilişkisini merak etmiş olabilirsiniz. Bunun en temel nedeni, geniş bant internet bağlantısı hizmeti için onlarca uydu gönderen SpaceX’in, gelecekte Mars ile Dünya arası iletişimde kilit bir rol oynayacak olması.

## 2024’te ilk insansız Mars görevi hedefleniyor

**Elon** **Musk**, daha önce insansız **Mars** görevlerine başlamak için, 2024 yılını hedeflediğini açıklamıştı. Firma, Mars’ta kendi kendini yönetebilecek bir yerleşim yeri kurmak adına testlere başladığını açıklamıştı.