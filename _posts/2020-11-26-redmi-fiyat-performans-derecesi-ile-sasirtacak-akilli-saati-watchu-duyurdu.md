---
id: 9815
title: 'Redmi Fiyat/Performans Derecesi İle Şaşırtacak Akıllı Saati &#8216;Watch&#8217;u Duyurdu'
date: '2020-11-26T20:09:59+03:00'
author: 'Ahmet Can Bilici'
layout: post
guid: 'https://intersiber.com/?p=9815'
permalink: /redmi-fiyat-performans-derecesi-ile-sasirtacak-akilli-saati-watchu-duyurdu/
spay_email:
    - ''
post_views_count:
    - '36'
image: images/redmi-fiyat-performans-orani-ile-sasirtacak-akilli-saati-watch-u-duyurdu.jpg
categories:
    - 'Giyilebilir Teknoloji'
tags:
    - redmi
    - 'redmi watch'
    - xiaomi
---

Redmi, akıllı saat modeli Watch’u duyurdu. Şirket, 1 aralıkta yeni akıllı saatin satışa çıkacağını belirtirken, 7 güne varan kullanım ömrü ile Redmi Watch, adından söz ettirecek bir model.

**Xiaomi** tarafından desteklenen **Redmi**, giyilebilir teknoloji tutkunlarını “Watch” adını verdiği akıllı saat konsepti ile etkileyecek gibi görünüyor. Ciddi teknik avantajların yanı sıra bütçe dostu bir fiyat etiketine sahip olacak **Watch**, fiyat/performans odaklı yapısı ile Redmi ve Xiaomi hayranlarının favori ürünleri arasında girebilir.

## Redmi Watch hangi özellikleri sunuyor?

<figure class="wp-block-image size-large">![](images/redmi-watch-turkiye-fiyati.jpg)</figure>**Redmi** **Watch**, Apple Watch’u andıran kare formlu bir ekrana sahip. LCD ekranı 1,4 inç olan Watch, 120’nin üzerinde kadran seçeneği sunuyor bu da kullanıcılara özel bir akıllı saat deneyimi vaat ediyor. 35 gram ağırlığı ile hafif bir saat olan Redmi Watch, 5 farklı kayış formuna sahip.

## Redmi Watch nasıl görünüyor?

<figure class="wp-block-image size-large">![](images/redmi-watch-ozellikleri-fiyati.jpg)</figure>**Akıllı** **saatin** en etkileyici özelliklerinden biri, 230 mAh kapasiteli bataryası ve 7 günlük kullanım sunan performansı. Bluetooth 5.0 altyapısı ile Android’in yanı sıra **iPhone** ile birlikte de kullanılabilen Redmi Watch, 7 farklı spor için takip olanağı sunuyor, buna ek olarak 5 ATM su basıncına karşı da dayanıklı.

## Sağlık durumu takibi ve sesli asistan desteği

**Watch’un** diğer önemli **özellikleri** arasında, akıllı saatlerde en çok aranan özelliklerden kalp atış hızı, uyku takibi ve genel sağlık takibi yer alıyor. Saat, 30 günlük veri tutabiliyor ve geçmiş kayıtlara ulaşabiliyorsunuz. Buna ek olarak Xiaomi AI asistan da, Watch’un özelliklerinden.

## Redmi Watch fiyatı ne olacak?

Redmi, akıllı saati Çin pazarında 1 Aralık’ta satışa çıkaracağını duyurdu. Saatin satış fiyatı şaşırtan derecede uygun. Çin’de satış fiyatı vergiler hariç 40 dolar, yani yaklaşık 320 TL olacak. Türkiye pazarında ise vergiler dahil, Watch’un fiyatı ne olur, şimdiden bir şey söylemek imkansız.