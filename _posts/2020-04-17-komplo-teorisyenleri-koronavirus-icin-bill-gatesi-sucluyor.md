---
id: 5582
title: 'Komplo Teorisyenleri, Koronavirüs İçin Bill Gates&#8217;i Suçluyor'
date: '2020-04-17T16:35:24+03:00'
author: 'Ahmet Can Bilici'
layout: post
guid: 'https://intersiber.com/?p=5582'
permalink: /komplo-teorisyenleri-koronavirus-icin-bill-gatesi-sucluyor/
post_views_count:
    - '52'
image: /wp-content/uploads/2020/04/komplo-teorisyenleri-koronavirus-icin-bill-gates-i-sucluyor.jpeg
categories:
    - Genel
tags:
    - 'bill &amp; melinda gates vakfı'
    - 'bill gates'
    - koronavirüs
    - microsoft
---

Microsoft kurucusu Bill Gates, internetteki komplo teorisyenlerinin koronavirüs konusundaki hedefi haline getirdi.

Bir medya analiz şirketinin araştırmasına göre, sosyal medyada bazı içeriklerde Microsoft kurucusu Gates’in koronavirüsü tasarladığına yönelik iddialar yer aldı. Gates’i suçlayan bu yayınlardan hem sosyal medya hem de televizyonda, toplamda 1.2 milyon kez bahsedildiği tespit edildi.

Şirket, **koronavirüs** konusunda **Bill Gates**’i suçlayan toplam 16 bin Facebook gönderisi tespit etti ve bu gönderilerin 900 bin beğeni ve yorum aldığı öğrenildi. Benzeri şekilde bu konuyla ilgili Bill Gates’i hedef gösteren en popüler 10 Youtube içeriği, toplamda 5 milyon kez izlendi.

## Komplo teorisyenlerinin iddiası ne?

Zignal Labs’ın analizlerine göre, teorilerin kaynağı, **Bill Gates**’in **koronavirüs** salgınından önceden haberdar olduğunu işaret eden bir Youtube videosuna gidiyor. Bu video, Youtube’un sonrasında Twitter’da tekrar dolaşıma giriyor. Videoda, Gates Vakfı’ndan fon alan Pirbright Enstitüsü adlı bir İngiliz şirketinin aldığı aşı patentine atıfta bulunuluyor.

Ancak aşı, yeni tip koronavirüs (kovid-19) ile değil, kümes hayvanlarını etkileyen farklı bir koronavirüs ile ilgili. Haber doğrulama platformu FullFact, enstitünün yeni koronavirüs için patent başvurusu yaptığı iddiasını reddetti.

Konuyu gündeme getiren The Times, Bill Gates’i hedef alan komplo teorilerindeki artışın, aşı karşıtı ve sağcı kullanıcılardan kaynaklı olduğunu belirtiyor.

## Gates Vakfı koronavirüsle mücadele için 250 milyon dolar bağış yapacak

<figure class="wp-block-image size-large">![](https://intersiber.com/wp-content/uploads/2020/04/bill-gates-vakfi-koronavirus-bagis.jpg)</figure>**Bill Gates** ve eşi Melinda Gates tarafından kurulan Gates Vakfı, bir kısmı aşı geliştirme için olmak üzere **koronavirüsle** savaş konusunda 250 milyon dolarlık bir vaatte bulunmuştu. Salgınla ilgili TV’de de konuşan Gates, virüsle savaşma konusunda kendi düşüncelerini anlattı ve Başkan Donald Trump’ı eleştirdi.

## Koronavirüs komplo teorilerinin tek hedefi Gates değil

Dünyayı etkisi altına alan ve 2 milyon 200 binden fazla insana bulaşan yeni tip koronavirüsle ilgili birçok komplo teorisi ortaya atılıyor. İngiltere’de, koronavirüsü 5G altyapısına bağlayan bir komplo teorisinin ardından, 50’den fazla telefon direğine saldırı düzenlenmişti.