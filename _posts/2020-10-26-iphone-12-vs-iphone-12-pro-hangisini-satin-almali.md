---
id: 9386
title: 'iPhone 12 vs iPhone 12 Pro: Hangisini satın almalı?'
date: '2020-10-26T00:06:43+03:00'
author: 'Ahmet Can Bilici'
layout: post
guid: 'https://intersiber.com/?p=9386'
permalink: /iphone-12-vs-iphone-12-pro-hangisini-satin-almali/
post_views_count:
    - '245'
image: images/iphone-12-vs-iphone-12-pro-hangisini-satin-almali.png
categories:
    - Mobil
tags:
    - apple
    - 'iphone 12'
    - 'iPhone 12 Pro'
---

Apple, yakın zamanda iPhone 12 serisini tanıttı. iPhone 4’ü andıran sert kesim tasarım, A14 biyonik çip ve OLED ekranlara sahip 12 serisi, birçok Apple hayranının beklentisini karşıladı.

Peki Apple’ın yeni iPhone modelleri içinde, bütçeden tasarruf ederek standart model olan iPhone 12’yi mi, yoksa üst düzey model olan iPhone 12 Pro’yu mu tercih etmelisiniz? İki modelden hangisinin sizin için iyi olacağına karar veremediyseniz, karşılaştırdık.

## iPhone 12 ve iPhone 12 Pro karşılaştırması

### Ortak özellikler

<figure class="wp-block-image size-large">![](images/iphone-12-renk-secenekleri.jpg)</figure>- HDR, True Tone, Haptic Touch
- 2532×1170 piksel 6,1 inç Süper Retina XDR ekran
- A14 biyonik Çip
- Sub-6Ghz 5G bağlantı
- 12 MP ultra geniş kamera
- Face ID
- 17 saat video oynatabilen pil ömrü
- 6 metre derinlikte suya dayanıklılık

Apple, iPhone 12 serisinde birtakım ortak özellikleri sunuyor. Ancak yine de Pro model, LiDAR sensörü ve Telefoto lens dahil olmak üzere birçok fark içeriyor.

### Farklılıklar

#### iPhone 12

- 625 nit maksimum parlaklığa sahip 6,1 inç Süper Retina XDR ekran
- 12 MP ultra geniş lensler
- Optik görüntü sabitleme
- 2 kat optik uzaklaştırma, 2 kat optik yakınlaştırma aralığı
- 30 fps’ye kadar Dolby Vision HDR video kaydı
- 4 GB RAM

#### iPhone 12 Pro

<figure class="wp-block-image size-large">![](images/iphone-12-pro-alinir-mi-ozellikleri.jpg)</figure>- 800 nit maksimum parlaklığa sahip 6,1 inç Süper Retina XDR ekran
- Paslanmaz çelik
- 12 MP ultra geniş ve telefoto kamera lensleri
- Çift optik görüntü sabitleme
- 2 kat optik yakınlaştırma, 2 kat optik uzaklaştırma
- 60 fps’ye kadar Dolby Vision HDR video kaydı
- Apple ProRAW ve gece modu portreleri
- LiDAR tarayıcı
- Pasifik mavisi, altın, grafik ve gümüş renk seçenekleri

iPhone 12 ve 12 Pro modellerinin özelliklerine baktığımızda, iki modelin de lüks bir görünüme sahip birinci sınıf cihaz olduğunu söylemek mümkün. Tasarımlar oldukça benzer, yalnızca renk seçenekleri ve malzeme açısından küçük farklar mevcut. iPhone 12 ve iPhone 12 Pro tercihi, biraz kişisel zevklerinize göre değişiyor.

İki model arasında en çok öne çıkan fark, **LiDAR** **sensörü**, gece modu portre fotoğrafları ve gelişmiş AR deneyimi. Kamera konusunda, iPhone 12 Pro’nun en çok öne çıkan yönü, arka kameralardan tam olarak yararlanan RAW dosya biçiminde fotoğraf sunabilen, **Apple** **ProRAW** dosya biçimi.

Sonuç olarak, iPhone 12 beklentileri karşılayan bir model. Ancak çıtayı yükseğe taşımak istiyorsanız, 12 Pro da epey iddialı.