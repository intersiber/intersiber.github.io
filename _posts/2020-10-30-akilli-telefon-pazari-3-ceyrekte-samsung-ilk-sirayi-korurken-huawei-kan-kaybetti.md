---
id: 9425
title: 'Akıllı Telefon Pazarı:  3. Çeyrekte Samsung İlk Sırayı Korurken, Huawei Kan Kaybetti'
date: '2020-10-30T15:30:36+03:00'
author: 'Ahmet Can Bilici'
layout: post
guid: 'https://intersiber.com/?p=9425'
permalink: /akilli-telefon-pazari-3-ceyrekte-samsung-ilk-sirayi-korurken-huawei-kan-kaybetti/
post_views_count:
    - '20'
image: images/akilli-telefon-pazari-3-ceyrekte-samsung-ilk-sirayi-korurken-huawei-kan-kaybetti.png
categories:
    - Mobil
tags:
    - 'akıllı telefon'
    - apple
    - huawei
    - samsung
---

International Data Corporation, 2020’nin üçüncü çeyreği için akıllı telefon satış rakamlarını paylaştı. Raporda Samsung, 3. çeyrekte en çok telefon satışı yapan şirket oldu.

IDC, akıllı telefon pazarında 2020’nin üçüncü çeyreğine ilişkin sonuçları paylaştı. Güney Kore’li Samsung, listede ilk sıradaki yerini korurken, Çinli teknoloji devi Huawei ise kan kaybetmeyi sürdürüyor.

## Son çeyrekte 353 milyon sevkiyat

IDC verilerine göre 3. çeyrekte toplamda 353 milyon akıllı telefon sevkiyatı oldu. Bu rakam, koronavirüs krizine rağmen beklentilerin üzerinde bir tablo ortaya çıkardı. Akıllı telefon pazarında yaşanan daralmanın devam edeceği beklentisine rağmen, listenin ilk sırasındaki Samsung, geçen yılın aynı dönemine göre telefon satışını artırdı.

## Huawei’nin pazar payı yüzde 22 düştü

<figure class="wp-block-image size-large">![](images/huawei-abd-ambargosu-nedir.png)</figure>Samsung’un ardından listede en üst sırada yer alan şirket Huawei. 51,9 milyon sevkiyatla ikinci sıradaki Huawei’nin pazar payı yüzde 14,7. Ancak geçen yılın aynı çeyreğinde şirket, yüzde 18,6 pazar payına sahipti. Koronavirüs krizinin yanı sıra ABD ambargosu, Çinli teknoloji devinin ciddi bir daralma yaşamasına neden oldu.

## Xiaomi’nin yükselişi

2019’un 3. çeyreğinde yüzde 9,1’lik pazar payına sahip Xiaomi, son çeyrekte yüzde 13,1 pay ile yüzde 42’lik bir yükseliş yaşadı. Xiaomi, akıllı telefon pazarında en ciddi yıllık yükselişi yaşayan marka oldu.

Xiaomi’yi yüzde 11,8 pay ile Apple, yüzde 8,9 ile vivo takip ediyor. Bu markalar dışında “diğer” teknoloji üreticilerinin toplam sevkiyatı 101,7 milyon, payı ise yüzde 28 oldu. Bu da, akıllı telefon alanında insanların farklı markalara olan ilgisinin ciddi boyutta olduğunu gösteriyor.

2020 3. çeyrek akıllı telefon pazarı detaylı tablosu şu şekilde:

<figure class="wp-block-image size-large">![](images/akilli-telefon-pazar-paylari-2020-3-ceyrek.png)</figure>