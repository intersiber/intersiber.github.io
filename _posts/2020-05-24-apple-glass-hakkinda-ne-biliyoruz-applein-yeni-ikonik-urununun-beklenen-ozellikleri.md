---
id: 7510
title: 'Apple Glass Hakkında Ne Biliyoruz? Apple&#8217;ın Yeni İkonik Ürününün Beklenen Özellikleri'
date: '2020-05-24T20:00:32+03:00'
author: 'Ahmet Can Bilici'
layout: post
guid: 'https://intersiber.com/?p=7510'
permalink: /apple-glass-hakkinda-ne-biliyoruz-applein-yeni-ikonik-urununun-beklenen-ozellikleri/
post_views_count:
    - '80'
image: /wp-content/uploads/2020/05/apple-glass-hakkinda-ne-biliyoruz-apple-in-yeni-ikonik-urununun-ozellikleri.png
categories:
    - Apple
    - Genel
    - 'Giyilebilir Teknoloji'
tags:
    - 'apple glass'
---

Apple’ın bir sonraki ikonik ürünü olması beklenen VR gözlüğü Apple Glass ile ilgili neler biliyoruz? İşte bugüne kadar gelen sızıntılar ve kaynakların aktardığı bilgilere göre Apple Glass özellikleri…

Google Glass’ın duyurulmasının yedi yıl sonrasında, Apple da kendi gözlüğünü çıkarmak için hazırlıklarını sürdürüyor. Apple, VR ve AR konusunda şirket bünyesindeki tüm ürünleri, daha ileri bir noktaya taşımak için bu alanda çalışan bazı şirketleri satın aldı. VR medya akış şirketi NextVR ve AR kulaklık lensi üreticisi Akonia Holographics, Apple tarafından satın alınan şirketlerden.

Google Glass, Snapchat’in Spectacles gözlükleri, HoloLens ya da Magic Leap… Snap ya da Niantic’in yanı sıra Facebook da AR gözlükler üzerinde çalışıyor. Yani sektördeki manzara kısa süre içinde kalabalıklaşabilir.

Apple Glass ürünü ile ilgili özellikler düşünüldüğünde, karşılaştırmak adına baz alınabilecek ilk ürün tabii ki Apple Watch. Şirket, akıllı saatini her şeyden önce, “harika bir saat” olarak tanıtmıştı. Apple’ın ortaya koyacağı gözlükler de, optik lens seçeneğini barındırmalı ve çerçeveleri ile etkileyici bir konsept ortaya koymalı.

Apple Glass ürününde olması beklenen ilk konsept elbette ki AR. Artırılmış gerçeklik özelliği, gözlük deneyminde birçok kullanıcı için ürkütücü gelebilir. Ancak Apple Watch, her defasında beş saniye boyunca bakılacak şekilde tasarlanmıştı. Aynı fikir Apple AR için de geçerli olabilir.

## Apple Glass fiyatı ne olabilir?

Apple’la ilgili çeşitli sızıntılarıyla teknoloji gündeminde bilinen bir isim olan Jon Prosser, Apple Glass’ın 499 dolar yani 3400 TL gibi bir fiyatla piyasaya çıkabileceğini söyledi. HoloLens ve MagicLeap gibi ürünler binlerce dolarlık fiyat etiketine ve VR kulaklar 200-1000 bin dolar arasında etikete sahipken, Apple Glass için böyle bir fiyat çok pahalı olarak değerlendirilmez.

## iPhone destekli akıllı gözlük

Qualcomm’un AR ve VR planları, birçok ölçüm ve kontrolün telefonlar üzerinden yönlendirileceğini işaret ediyor. Apple Glass’ın yıldızının iPhone olması bekleniyor. Birçok AR özelliğini yönetebilen çip setlerini taşıyan iPhone, Apple Glass’ın merkezi konumunda olabilir.

<figure class="wp-block-image size-large">![](https://intersiber.com/wp-content/uploads/2020/05/apple-glass-ozellikleri-nasil-olacak.jpg)</figure>Prosser’ın raporu, QR kodların Apple Glass’ta ciddi bir teşkil edeceğini doğruluyor. iOS 14 AR uygulamasında QR kodların kullanımı, fiziksel nesnelerin taranması gibi noktalarda, AR deneyimlerini hızlı bir şekilde başlatabilir.

Öte yandan QR kodların AR için kullanılması yeni bir durum değil. 2011 yılında Nintendo, bazı AR destekli oyunlarını QR içeren kartlarla piyasaya sürmüştü.

Bunun yanı sıra Apple, kısa ve uzun mesafeler için iyi düzeyde algılama kapasitesine sahip kamera teknolojisine yatırım yapıyor. iPhone X modelinden bu yana kamera sensörleri, güvenli bir yüz taraması için yüksek doğrulukta 3D bilgileri algılayabiliyor. iPad Pro’nun yeni modelinde ise Lidar arka sensör, birkaç metre uzaklığa kadar daha fazla tarama yapabiliyor. Gözlüklerde ihtiyaç duyulan teknoloji de bu.

Apple Glass ile ilgili bilgiler geldikçe, şirketin nasıl bir ürün ortaya koyacağını daha iyi göreceğiz. Ancak şu anda bildiğimiz tek şey, ürünün lansmanının çok yakın olmadığı.