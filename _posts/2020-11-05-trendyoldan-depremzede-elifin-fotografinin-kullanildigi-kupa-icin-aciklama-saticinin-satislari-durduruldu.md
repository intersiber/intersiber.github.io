---
id: 9521
title: 'Trendyol’dan Depremzede Elif’in Fotoğrafının Kullanıldığı Kupa İçin Açıklama: Satıcının Satışları Durduruldu'
date: '2020-11-05T13:02:48+03:00'
author: 'Ahmet Can Bilici'
layout: post
guid: 'https://intersiber.com/?p=9521'
permalink: /trendyoldan-depremzede-elifin-fotografinin-kullanildigi-kupa-icin-aciklama-saticinin-satislari-durduruldu/
post_views_count:
    - '65'
image: /wp-content/uploads/2020/11/trendyol-dan-depremzede-elif-in-fotografinin-kullanildigi-kupa-icin-aciklama-satislar-durduruldu.png
categories:
    - 'Sosyal Medya'
tags:
    - hediyehanem
    - 'izmir depremi'
    - trendyol
---

130’dan fazla vatandaşın hayatını kaybettiği İzmir depreminin ardından, bazı kareler kamuoyunun hafızasına kazındı. Enkaz altından kurtarılan Elif Perinçek’in, itfaiye erinin elini sıkıca tuttuğu kare de onlardan biri. Trendyol’da bir satıcının, bu karenin basılı olduğu kupanın satışını yapması ise, eleştirilerin odağı olmuştu. Trendyol’dan konuyla ilgili açıklama geldi.

Türkiye’nin en popüler e-ticaret sitelerinden olan **Trendyol’da**, **Hediyehanem** isimli bir satıcı, İzmir depreminde enkazdan kurtarılan Elif Perinçek’in, itfaiye erinin elini sıktığı fotoğrafı bir kupaya basıp satışa çıkardı.

<figure class="wp-block-image size-large">![](https://intersiber.com/wp-content/uploads/2020/11/trendyol-dan-depremzede-elif-in-fotografinin-kullanildigi-kupa-icin-aciklama-saticinin-satislari-durduruldu-1.png)</figure>Kısa süre içinde milyonlarca kişiye erişen bu fotoğraf, depremin simgelerinden biri haline geldi. Trendyol’da, Hediyehanem adlı satıcının bu kareyi, “**umudunu** **asla** **kaybetme**” yazarak bir **kupa** olarak satışa çıkarması, sosyal medyada tepki çekti. Bu denli hassas bir konunun ticarileştirilmesi, mağazanın yanı sıra **Trendyol’a** da tepkiler gelmesine neden oldu.

Trendyol’a ve Hediyehanem adlı mağazaya gelen tepkiler şu şekildeydi:

<figure class="wp-block-embed-twitter wp-block-embed is-type-rich is-provider-twitter"><div class="wp-block-embed__wrapper">> koştur koştur paraya çevirdiğiniz şeyden utanın [@hediyehanem](https://twitter.com/hediyehanem?ref_src=twsrc%5Etfw) [@Trendyol](https://twitter.com/Trendyol?ref_src=twsrc%5Etfw) [pic.twitter.com/GS7sQJGhtr](https://t.co/GS7sQJGhtr)
> 
> — raven (@ravenysus) [November 4, 2020](https://twitter.com/ravenysus/status/1324084521940209670?ref_src=twsrc%5Etfw)

<script async="" charset="utf-8" src="https://platform.twitter.com/widgets.js"></script></div></figure><figure class="wp-block-embed-twitter wp-block-embed is-type-rich is-provider-twitter"><div class="wp-block-embed__wrapper">> Trendyol'da faaliyet gösteren 'hediyehanem' isimli bir mağazanın İzmir depreminin görsellerini hediyelik eşya yapması tepki çekti:   
> ‼️Satış durduruldu‼️  
> ▪️Doğa Rutkay da isyan etmişti:   
> “Her şeyi satıyorsunuz ha? Duygularımızı hatta yaralarımızı bile! Utanıyorum kafalarınızdan!!” [pic.twitter.com/WYjjJ7P50v](https://t.co/WYjjJ7P50v)
> 
> — Medyanın Elli Tonu (@Medyanin50Tonu) [November 5, 2020](https://twitter.com/Medyanin50Tonu/status/1324271229793116160?ref_src=twsrc%5Etfw)

<script async="" charset="utf-8" src="https://platform.twitter.com/widgets.js"></script></div></figure><figure class="wp-block-embed-twitter wp-block-embed is-type-rich is-provider-twitter"><div class="wp-block-embed__wrapper">> Arama kurtarma ekipleri Elif'i enkazdan 65. saatte çıkardı.  
>   
> Krizleri fırsata çevirmeyi seven bazı girişimcilerin Elif'i kullanarak ürünler yapıp satışa sunması ise o kadar sürmedi. [pic.twitter.com/xfExBfgqRS](https://t.co/xfExBfgqRS)
> 
> — Ömer Ekinci 🤜🤛 (@omerekinci) [November 4, 2020](https://twitter.com/omerekinci/status/1324084699225088000?ref_src=twsrc%5Etfw)

<script async="" charset="utf-8" src="https://platform.twitter.com/widgets.js"></script></div></figure>## Trendyol’dan açıklama: Satıcının platformumuzdaki satışları durduruldu

Üçüncü taraf satıcıların listelediği ürünlerin, platform tarafından bir kontrolden ve filtreden geçirilmediğine vurgu yapan Trendyol, bu hassas konuyla ilgili işlem yapıldığını paylaştı. Açıklama şu şekilde:

*“Kamuoyunda hassasiyet yaratan bir ürünün platformumuzda yer alması bizim için kabul edilemez. Söz konusu ürünleri platformumuzda yer aldığını tespit ettiğimiz anda derhal satıştan kaldırdık. Ürünlerin satıcısıyla ilgili gerekli tüm işlemler yapılarak platformumuzdaki satışları durduruldu. Aynı hassasiyeti paylaştığımız tüm müşterilerimize uyarıları için teşekkür ederiz.”*

Öte yandan şirket, **Trendyol Kalpten Kalbe Burs Fonu** ile, 1 milyon TL kaynak ayırarak İzmir depreminden etkilenen çocukların ve gençlerin eğitimine destek olacağını paylaştı.