---
id: 6183
title: 'Elon Musk ABD’deki Koronavirüs Önlemlerini Eleştirdi'
date: '2020-04-29T17:05:13+03:00'
author: 'Ahmet Can Bilici'
layout: post
guid: 'https://intersiber.com/?p=6183'
permalink: /elon-musk-abddeki-koronavirus-onlemlerini-elestirdi/
post_views_count:
    - '57'
image: images/elon-musk-abd-deki-koronavirus-onlemlerini-elestirdi.jpeg
categories:
    - Genel
tags:
    - koronavirüs
---

ABD’de koronavirüs salgınına karşı sert kısıtlamalar devam ederken, önlemlerin sona ermesini isteyenlerin sayısı da az değil. Tesla ve SpaceX CEO’su Elon Musk da, normale dönüşün hızlanmasını isteyenler içinde.

## Ülkede vaka sayısı 1 milyonu aştı

Koronavirüs salgınının en çok yayıldığı ülke olan ABD’de vaka sayısı 1 milyon 30 bini geçerken, yaşamını yitirenlerin sayısı ise 60 bine yaklaştı. Başta New York olmak üzere, birçok eyalette çok sert kısıtlamalar alınıyor. Sokağa çıkma yasakları ve işletmeler üzerindeki kısıtlamalar, durumun ciddiyetini korumasına rağmen protestolara da neden oluyor.

## “Özgür Amerika!”

**Koronavirüs** kısıtlamaları ile ilgili eleştiride bulunanlar içinde, Tesla ve SpaceX CEO’su **Elon Musk** da yer aldı. Musk, Twitter hesabında yaptığı paylaşımda “Özgür Amerika, hemen!” yazdı.

<figure class="wp-block-image size-large">![](images/elon-musk-koronavirus-onlemlerini-elestirdi.png)</figure>Musk bu tweetinin yanı sıra, Teksas eyaletinin kısıtlamaları kaldıran uygulamalarından övgüyle söz etti ve bazı yayın kuruluşlarının, önlemlerin yetersiz olması nedeniyle yaptığı eleştirilere de “Halkın özgürlüğünü geri verin” şeklinde yorumladı.

Musk’ın bu paylaşımı bazı takipçileri tarafından desteklenirken, bazı kullanıcılarsa bu yorumu sorumsuzluk olarak nitelendirdi.

## Tesla binden fazla solunum cihazı gönderdi

İlginç çıkışlarıyla zaman zaman gündeme gelen Elon Musk’ın koronavirüs yorumu bir ilk değil. Musk, daha önce de Mart atında kısıtlamaların tartışıldığı dönemde yaşanan paniği “aptalca” olarak nitelendirmişti.

Tesla, Başkan Trump’ın çağrısına uyarak solunum cihazı üretimi yaptı ve Musk’a göre, 50 hastaneye 1000’den fazla solunum cihazı gönderildi.

**Koronavirüs** krizi birçok sektörü olumsuz etkiliyor. Otomotiv sektörü de bu sektörler arasında ilk sıralarda. **Tesla’nın** üretim ve diğer operasyonlarını ciddi şekilde etkileyen koronavirüs salgını nedeniyle, şirketin tesisleri bir süredir kapalı.