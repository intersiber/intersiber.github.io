---
id: 9152
title: 'OnePlus Yeni Telefonu Nord’u Tanıttı'
date: '2020-07-21T20:27:22+03:00'
author: 'Beyza Bayrakdar'
layout: post
guid: 'https://intersiber.com/?p=9152'
permalink: /oneplus-yeni-telefonu-nordu-tanitti/
post_views_count:
    - '70'
image: images/2E40D510-5956-43FC-BC67-195B7802DFCA.jpeg
categories:
    - Mobil
tags:
    - nord
    - oneplus
    - 'oneplus nord'
---

**OnePlus** uzun süredir beklenen orta-üst seviye telefonu **OnePlus Nord**’u sonunda tanıttı. Şirketin yeni amiral telefonu **OnePlus Nord** hem tasarımı hem de donanımsal özellikleri ile oldukça dikkat çekiyor.

**Infinity-O AMOLED** ekrana sahip olan **OnePlus Nord**, ön tarafında iki, arka tarafında ise dört kamera bulunduruyor. Şirket yeni telefonu ile iddialı bir kamera performansı vaat ediyor.

<figure class="wp-block-image size-large">![](images/80AEB1D2-F444-4596-95CF-E178F9E83FFA-1600x900.jpeg)</figure>Diğer amiral telefonları andırmayacak tasarımı ile **OnePlus Nord**, **6,44** inçlik ince çerçeveli, düz bir ekrana sahip olacak. Telefonun **90 Hz** yenileme hızındaki **AMOLED** ekranı kullanıcılara oldukça canlı renkler sunacak. Arka tarafa doğru **kavisli** olan ekranı ile telefon kullanıcının eline daha rahat oturacak. Şirket böylece telefonun elden kolayca kaymamasını amaçlamış.

Telefonun önünde grup selfie ve düşük ışık selfie özellikleri içeren **32 MP**’lik selfie kamerasına ek olarak **8 MP**’lik 105 dereceli geniş açılı bir kamera yer alıyor. Arkasında ise **48 MP**‘lik ana kamera, **8 MP**’lik 119 dereceli ultra geniş açılı bir kamera ve çözünürlüğü belli olmayan bir kamera ile destekleniyor.

<figure class="wp-block-image size-large">![](images/F5988BE1-C120-4025-9E87-5CD77BBFDEB3-1600x900.jpeg)</figure>**Snapdragon 765G** işlemciden güç alan **OnePlus Nord**, **12 GB**’a kadar RAM, **256 GB**’a kadar dahili depolama alanı sunuyor. Telefonun **4.115 mAh** büyüklüğündeki bataryası **Warp Charge 30T** hızlı şarj teknolojisi ile **30** dakikada yüzde **70** şarj desteği sağlıyor.

## OnePlus Nord’un Fiyatı Ne Olacak?

- Telefonun vergiler hariç **6 GB**‘lık versiyonu yaklaşık olarak **2.299 TL**,
- **8 GB**‘lık versiyonu yaklaşık olarak **2.599 TL**,
- **12 GB**‘lık versiyonu yaklaşık olarak **2.749 TL** olacak.