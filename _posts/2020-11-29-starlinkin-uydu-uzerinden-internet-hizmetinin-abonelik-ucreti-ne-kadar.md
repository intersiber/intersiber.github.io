---
id: 9851
title: 'Starlink’in Uydu Üzerinden İnternet Hizmetinin Abonelik Ücreti Ne Kadar?'
date: '2020-11-29T17:45:55+03:00'
author: 'Ahmet Can Bilici'
layout: post
guid: 'https://intersiber.com/?p=9851'
permalink: /starlinkin-uydu-uzerinden-internet-hizmetinin-abonelik-ucreti-ne-kadar/
post_views_count:
    - '41'
image: /wp-content/uploads/2020/11/starlink-in-uydu-uzerinden-internet-hizmetinin-ucreti-ne-kadar.jpg
categories:
    - Genel
    - Uzay
tags:
    - 'elon musk'
---

**Elon** **Musk’ın** en önemli projelerinden biri, uydu üzerinden internet bağlantısı sunan **Starlink**. Şu ana kadar proje kapsamında 950 uydu uzaya gönderildi ve SpaceX’in Falcon 9 roketleri ile, proje başarılı bir şekilde sürdürülüyor.

Musk’ın, **Mars’ta** insan **kolonisi** projesine fon yaratma amacıyla faaliyete geçirdiğini ifade ettiği Starlink’in internet hizmetinin abonelik ücretinin ne olacağı ise merak ediliyordu. Kanada ve ABD’de beta sürecine giren Starlink uydu internet hizmetinden faydalanan ilk müşteriler, kurulum ve aylık sabit ücret için ne kadar ödeme yaptıklarını açıkladı.

## İnternet erişimi olmayan kırsal bölgelerde yüksek hızlı internet sunuyor

Starlink, uzaya gönderdiği uydularla özellikle kırsal kesimde yaşayan ve internete erişimi olmayan kişiler için önemli. ABD ve Kanada’daki müşterilere sunulan hizmet kapsamında Kanada’da bir kişi, Starlink hizmetine ne kadar ücret ödediğini açıkladı.

Kanadalı yayın organı CBC’nin ulaştığı Gref Rekounas, bir IT şirketinde çalışıyor ve pandemi sürecinde evden çalıştığı için, internet hizmetini Starlink’ten almış.

## Aylık 783 TL internet abonelik ücreti ödüyor

<figure class="wp-block-image size-large">![](https://intersiber.com/wp-content/uploads/2020/11/starlink-internet-hizi-ne-kadar.png)</figure>Rekounas, **Starlink’in** 150 Mbit indirme e 12 Mbit yükleme **internet hızı** içeren internet paketi için aylık 130 Kanada doları ödediğini belirtiyor, bu da aylık 780 TL civarı bir ödeme anlamına geliyor.

Buna ek olarak Starlink kurulum ücreti de dudak uçuklatan cinsten. Rekounas, kurulum için 820 Kanada doları, yani yaklaşık 4950 TL ödeme yapmış. Bu paket içinde 30 metrelik bir kablo, modem ve güç kaynağı da yer alıyor.

## Mart ayında Avrupa’da test edilecek

Abonelik ücreti ve kurulum ücreti şu anda yüksek gelse de Starlink, özellikle internete erişim olmayan kırsal kesimde yaşayanlar için oldukça önemli bir hizmet.

Starlink’in, 2021’in Mart ayında Avrupa’da test edilmesi planlanıyor. İlerleyen dönemde kurulum ücretinin daha uygun bir seviyeye gelmesi de beklenenler arasında.