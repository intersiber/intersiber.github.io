---
id: 7845
title: 'Instagram, İki Katlı Hikayeleri Test Etmeye Başladı'
date: '2020-05-31T14:00:06+03:00'
author: 'Ahmet Can Bilici'
layout: post
guid: 'https://intersiber.com/?p=7845'
permalink: /instagram-iki-katli-hikayeleri-test-etmeye-basladi/
post_views_count:
    - '186'
image: /wp-content/uploads/2020/05/instagram-iki-katli-hikayeleri-test-etmeye-basladi.jpg
categories:
    - 'Sosyal Medya'
tags:
    - instagram
    - 'instagram hikayeler'
---

**Instagram** **Hikayeler**, uygulamanın birkaç yıldır ana odağı haline gelmiş bir özellik. Bazı Instagram kullanıcıları, uygulamada tek sıra halinde bir bar içinde görülen hikayelerin, çift sıra olarak yer aldığını bildirdi. Instagram, özelliğin şu anda test sürecinde olduğunu doğruladı.

## Tek ekranda daha fazla hikayeye erişim

**Instagram**, kullanıcıların hikayelere daha hızlı erişimini sağlamak adına yeni bir özellik üzerinde çalışıyor. Dünyanın en popüler sosyal medya uygulaması, tek şerit halinde akan hikayeleri iki şeritle deniyor ve bir ekranda, aynı anda erişilebilen **hikaye** sayısını artırıyor. Birçok Instagram kullanıcısı, uygulamanın bu özelliği ile karşılaştı ve ekran görüntülerini paylaştılar.

**Instagram çift katlı hikayeler böyle görünüyor:**

<figure class="wp-block-image size-large">![](https://intersiber.com/wp-content/uploads/2020/05/instagram-da-hikayeler-iki-katli-gorunecek-yeni-guncelleme.png)</figure>## Snapchat’in hikayeleri Instagram’ı büyüttü

**Instagram**, **hikaye** özelliğini birkaç sene önce oldukça popüler bir sosyal ağ olan **Snapchat’ten** aldı. Snapchat, 24 saat içinde kaybolan paylaşımlara dayalı bir mesajlaşma servisiydi. **2016** yılında Instagram’a gelen bu özellik, birçok kişi tarafından etik bulunmasa da Instagram, hikayeler ile hızlı bir yükseliş yaşadı.