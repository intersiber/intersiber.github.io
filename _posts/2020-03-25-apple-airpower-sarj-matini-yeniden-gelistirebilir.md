---
id: 4271
title: 'Apple, AirPower Şarj Matını Yeniden Geliştirebilir'
date: '2020-03-25T12:30:00+03:00'
author: 'Batuhan Şahin'
layout: post
guid: 'https://intersiber.com/?p=4271'
permalink: /apple-airpower-sarj-matini-yeniden-gelistirebilir/
post_views_count:
    - '12'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/03/airpower.png
categories:
    - Apple
tags:
    - airpower
    - 'airpower kablosuz şarj'
    - 'apple airpower'
    - 'kablosuz şarj matı'
    - 'şarj matı'
---

**Apple**‘ın ilk kez 2017’de duyurduğu çoklu kablosuz şarj matı AirPower’ı yeniden geliştirebileceği iddia edildi. Piyasaya sürülmeden rafa kaldırılan **AirPower**, üzerinde nereye yerleştirdiğinize bakılmaksızın bir iPhone, AirPods ve Apple Watch’u aynı anda şarj edebiliyordu.

**Apple**, AirPower konusunda çok hevesliydi, ancak böyle bir şarj matı geliştirme girişimlerinde karşılaşacağı engelleri fark etmedi. **AirPower**, kullanıcıların kablosuz şarjlı Apple ürünlerini üzerine bırakıldığından şarj edebilmesi için, matın tüm yüzeyine kablosuz şarj bobinleri yerleştirmek zorunda kalmıştı. Ancak şarj bobinlerinin üst üste binen tasarımı sebebiyle mat çok ısınıyordu. Çözülemeyen tasarım sorunları nedeniyle AirPower, ilanından 18 ay sonra, **Apple** tarafından resmi olarak iptal edilmişti.

<figure class="wp-block-image size-large">![](https://intersiber.com/wp-content/uploads/2020/03/airpower-2.jpg)</figure>Apple’ın iptal kararından neredeyse bir yıl sonra, Front Page Tech’in kurucusu **Jon Prosser** tarafından AirPower projesinin yeniden geliştirilmeye başladığı iddia edildi. Jon Prosser’ın paylaşımına göre, Apple’ın şu anki prototiplerinin hiçbiri **Apple Watch** ile çalışmıyor ve bu AirPower için şuan karşılaşılan en büyük zorluk.

AirPower’ın yeniden geliştirilmeye başlandığı şimdilik sadece bir iddiadan ibaret. Apple tarafından henüz resmi bir açıklama yok.