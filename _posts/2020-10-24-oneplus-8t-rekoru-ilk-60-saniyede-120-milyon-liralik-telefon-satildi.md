---
id: 9376
title: 'OnePlus 8T Rekoru: İlk 60 Saniyede 120 Milyon Liralık Telefon Satıldı'
date: '2020-10-24T21:30:39+03:00'
author: 'Ahmet Can Bilici'
layout: post
guid: 'https://intersiber.com/?p=9376'
permalink: /oneplus-8t-rekoru-ilk-60-saniyede-120-milyon-liralik-telefon-satildi/
post_views_count:
    - '62'
image: /wp-content/uploads/2020/10/oneplus-8t-rekoru-ilk-60-saniyede-120-milyon-liralik-telefon-satildi.png
categories:
    - Mobil
tags:
    - oneplus
    - 'oneplus 8T'
---

OnePlus’ın, fiyat performans konusunda birçok kişinin olumlu eleştirisini alan telefon modeli OnePlus 8T, şirketin yaptığı açıklamaya göre ilk 60 saniyede 100 milyon yuan, yani 120 milyon Türk lirası satış hacmine ulaştı.

OnePlus’ın, 8/12 GB RAM sçenekleri sunan ve 120Hz ekran yenileme hızı ile dikkatleri üzerine çeken telefon modeli OnePlus 8T, Çin’de satışa çıktı. Snapdragon 865 işlemcili telefon, satışa çıktığı ilk saniyelerde bir rekora da imza attı…

## 60 saniyede 30 bine yakın telefon satıldı

OnePlus 8T, şirketin Çin’in ünlü sosyal ağı Weibo’da yaptığı paylaşıma göre, ilk 1 dakikada 100 milyon yuan satış hacmi yakaladı. Telefonun satış fiyatı incelendiğinde, ilk 60 saniyede satılan telefon sayısının 25 bin ile 30 bin arasında olduğu tahmin ediliyor.

İlk 10 dakika içinde ise, tahminlere göre yaklaşık 60 bin OnePlus 8T satıldı ve 200 milyon yuanlık, yani 240 milyon liralık hacim oluştu.

## OnePlus 8T: Fiyatı ve özellikleri

OnePlus’ın yeni amiral gemisi, Çin’de 3 bin 299 Yuan etikete sahip. Bu da ortalama olarak, Türkiye’de vergiler hariç 3 bin 900 TL fiyat etiketi demek. Arka kamerası, 48 MP’lik Sony IMX586 olan telefon, dört kameralı tasarıma sahip.

4500 mAh batarya kapasitesi, 32 MP ön kamera ve 6,55 inç FHD+Fluid AMOLED ekranı ile OnePlus 8T için, birçok kişinin yorumu “amiral katili” oldu. Çin’deki satış rakamına bakıldığında, telefonun küresel pazarda da ses getireceği açık görünüyor.