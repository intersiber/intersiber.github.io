---
id: 10181
title: '9 Yıl Sonra Bir İlk: Samsung, 300 Milyon Telefon Satışının Altında Kalacak'
date: '2020-12-27T12:56:51+03:00'
author: 'Ahmet Can Bilici'
layout: post
guid: 'https://intersiber.com/?p=10181'
permalink: /9-yil-sonra-bir-ilk-samsung-300-milyon-telefon-satisinin-altinda-kalacak/
post_views_count:
    - '16'
image: images/9-yil-sonra-bir-ilk-samsung-300-milyon-telefon-satisinin-altinda-kalacak.jpg
categories:
    - Mobil
tags:
    - koronavirüs
    - samsung
---

Güney Koreli medya kaynaklarına göre **Samsung**, uzun yıllar sonra ilk kez akıllı telefon satışında 300 milyon adedin altında kaldı.

Akıllı telefon üreticileri, **koronavirüs** **pandemisi** nedeniyle zor bir yıl geçirdi. Teslimatlar aksarken, talepte dalgalanma yaşandı. 2020 sona ererken, şirketlerin bu yıla ilişkin satış rakamları da ortaya çıkmaya başladı. Gelen bilgilere göre Samsung, 2020’de, 9 yıl aradan sonra 300 milyon satış rakamının altında kalmış olacak.

## İlk 3 çeyrekte 189 milyon satış yaptı

Samsung, üçüncü çeyrek itibariyle 189 milyon akıllı telefon satışı yaptı. International Data Corporation (IDC) isimli araştırma şirketinin rapouna göre Samsung, son çeyrekte 80,4 milyon akıllı telefon sevkiyatı ile ilk sırada yer alıyordu. Tahminlere göre Samsung, yıl sonuna kadar 270 milyon telefon satışı yapmış olacak.

## 9 yıl aradan sonra bir ilk

Samsung’un 300 milyon satışın altında kalması, 9 yıldan sonra bir ilk olacak. Şirket, ilk üç çeyrekte 189 milyon sevkiyatını doğrularken, 300 milyon seviyesinin altında kalınması, koronavirüs pandemisi ile ilişkili sebeplerle yorumlandı. Yine de, 270 milyon akıllı telefon satışı ile 2020 sona erdiğinde, Samsung için çok kötü bir durumdan söz etmek de zor.

## 2021 hedefi 307 milyon satış

<figure class="wp-block-image size-large">![](https://intersiber.com/wp-content/uploads/2020/12/samsung-z-flip-galaxy-fold.jpg)</figure>Samsung’un önümüzdeki yıl içindeki satış hedefi 307 milyon olarak belirlendi. Şirket, orta ve giriş segmentindeki telefonların yanı sıra, katlanabilir ekranlı telefon modelleri ile ürün skalasını genişletiyor ve 287 milyon akıllı telefon, 20 milyon ise normal tuşlu telefon satışı yapmayı planlıyor.

287 milyon telefon satış hedefinde 50 milyonu ise, amiral gemisi modeller olan Galaxy S serisi ve Note serisi oluşturacak.

Bu haberler de ilginizi çekebilir:

- **[Samsung GameDriver: Oyunlarda Daha Yüksek Performans Geliyor](https://intersiber.com/samsung-gamedriver-oyunlarda-daha-yuksek-performans-geliyor/)**
- **[Samsung’da Apple’a Katılıyor: Telefonun Yanında Şarj Cihazı ve Kulaklık Verilmeyecek](https://intersiber.com/samsungda-applea-katiliyor-telefonun-yaninda-sarj-cihazi-ve-kulaklik-verilmeyecek/)**
- **[Yine de Apple’ın Gerisinde: Samsung 3. Çeyrekte Son 6 Yılın Kâr Rekorunu Kırdı](https://intersiber.com/yine-de-applein-gerisinde-samsung-3-ceyrekte-son-6-yilin-kar-rekorunu-kirdi/)**