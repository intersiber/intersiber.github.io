---
id: 8344
title: 'Android 11’de, iPhone Kullanıcılarına Tanıdık Gelecek 5 Özellik'
date: '2020-06-11T11:57:00+03:00'
author: 'Ahmet Can Bilici'
layout: post
guid: 'https://intersiber.com/?p=8344'
permalink: /android-11de-iphone-kullanicilarina-tanidik-gelecek-5-ozellik/
post_views_count:
    - '95'
image: images/android-11-de-iphone-kullancilarina-tanidik-gelecek-5-ozellik.jpg
categories:
    - 'İşletim Sistemleri'
tags:
    - android
    - 'android 11'
    - ios
---

**Android 11**’in herkese açık beta sürümü yayınlandı. İşletim sisteminde iOS kullanıcılarına oldukça tanıdık görünen bazı özellikler de yer alıyor. Birçok önemli özelliğin yer alacağı **Android** **11**’de, iPhone’larda bugüne kadar karşılaşılan bazı özellikler öne çıktı.

## Akıllı ev kontrolü

Akıllı ev teknolojisine yönelik kontroller içeren uygulama, Android’de daha önceden mevcut olsa da ilk defa işletim sistemi seviyesinde bir akıllı ev kontrolü geliyor. Google Home bağlantılı akıllı cihazlar, Android 11 ile telefondan rahat bir şekilde kontrol edilebilecek. iOS 10’da, Apple’ın kontrol merkezinde HomeKit kontrol özelliği eklenmişti.

## Bir kerelik izin 

<figure class="wp-block-image size-large">![](images/android-11-beta-da-hangi-ozellikler-var.jpg)</figure>Apple’ın iOS 13’te tanıttığı, konum ya da kamera erişimi gibi izinlere, duruma göre bir kerelik izin verme özelliği Android 11’de de yer alacak. Android 11’de, uzun vadeli izinler yerine bir kerelik erişim sunan izinler ile, daha iyi bir deneyim yaşayabilirsiniz. **Google**, iOS’un bu özelliğini daha da farklı bir noktaya taşıyıp, uzatılmış izinler verilen uygulamalar bir süre kullanılmadığında, **Android 11** tüm izinleri sıfırlıyor.

## Medya kontrollerinde kolaylık

**Android** **11**’in, açılır bildirim menüsünde **Google** **Home** ya da **Bluetooth** cihazları gibi medya bağlantıları daha olay bir hale geliyor. Bu özellik, iOS kontrol merkezindeki AirPlay simgesin hatırlarsa da, işe yarar bir Android özelliği olarak öne çıkacak.

## Ekran arayüzü

Android 11, iOS 11’de yenilenen kullanıcı arayüzünü andıran bir arayüz ile geliyor. **Ekran** **görüntüsü** almaksa artık ekranın alt köşesinde bir önizlemenin görünmesini sağlayacak, tıkladığınızda görsele ek açıklama ya da düzenleme yapma şansına sahip olacaksınız. Bu özellik, bir süredir iPhone’ların ekran görüntüsü alma sürecinde uygulanıyor.

## Ekran kaydı

Ekran kaydı, Android’de farklı uygulamalar üzerinden yapılabiliyor ancak iOS bir süredir native ekran kaydı özelliğini sunuyordu. Android 11’de, hızlı ayarlar menüsünden erişilen ekran kaydı da bu özelliği andırıyor.

Ancak **Android** **ekran** **kaydı** seçeneği, henüz beta sürecindeki bu sistemde kalıp yayınlanmayabilir. Zaman içinde net özelikleri görüp Android 11 ile tanışacağız.