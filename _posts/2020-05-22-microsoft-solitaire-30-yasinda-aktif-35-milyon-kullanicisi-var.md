---
id: 7413
title: 'Microsoft Solitaire 30 Yaşında: Aktif 35 Milyon Kullanıcısı Var'
date: '2020-05-22T16:00:59+03:00'
author: 'Ahmet Can Bilici'
layout: post
guid: 'https://intersiber.com/?p=7413'
permalink: /microsoft-solitaire-30-yasinda-aktif-35-milyon-kullanicisi-var/
post_views_count:
    - '71'
image: /wp-content/uploads/2020/05/microsoft-solitaire-30-yasinda-35-milyon-aktif-kullanicisi-var.png
categories:
    - Oyun
    - Windows
tags:
    - solitaire
    - Windows
---

**Microsoft’un** efsaneleşmiş oyunlarından **Solitaire**, bugün 30 yaşına giriyor. Microsoft, dünyada her gün 100 milyondan fazla elin oynandığını ifade ettiği oyunu, günlük 35 milyon kişinin oynadığını aktardı.

## 1990 yılında tasarlandı

**Microsoft** **Solitaire**, 1990’da, **Windows 3.0**’ın bir parçası olarak tasarlandı ve amacı, kullanıcılara ‘fare’nin nasıl kullanılacağını öğretmekti. Kartların sürükle bırak yöntemi ile yerlerine taşınması, bugün hala Windows’un birçok alanında kullanılan bu temel hareket öğesinin de temellerini attı.

İlk olarak **Windows** **Solitaire** adıyla insanların karşısına çıkan oyun, 20 yılı aşkın bir süredir Windows’un her sürümünde yer alıyor ve dünyanın en çok oynanan oyunlarından biri. Oyun, 2012 yılında Windows 8 piyasaya çıktığında Windows’un özel bir parçası olmayı bıraktı ancak o zamana kadar, **1 milyarın** üzerinde bilgisayarda yer aldı.

<figure class="wp-block-image size-large">![](https://intersiber.com/wp-content/uploads/2020/05/microsoft-solitaire-en-populer-oyunlardan.png)</figure>Oyunu Microsoft’ta stajyer olan Wes Cherry programladı ve kartların tasarımını ise piksel sanat alanında bilinen bir isim olan Mac GUI yaptı.

## 65’ten fazla dilde, 200’den fazla pazarda…

Solitaire, çekici kurgusu ve sade tarzı ile bugün bile, milyonlarca kişi tarafından aktif olarak oynanan bir oyun. Geçtiğimiz yıl **Dünya Video Oyunu Onur Listesi**’ne girmeyi başaran Solitaire, Microsoft tarafından 200 ülkede, 65’ten fazla dilde sunuldu. 2012 yılında büyük bir güncelleme alan oyun, Windows 8’den ayrılarak bağımsız bir uygulama oldu. Yeni uygulamada beş yeni oyun modu yer alırken, **Xbox** **Live** entegrasyonu ve çeşitli zorluk seviyeleri, **Solitaire’e** yeni bir kimlik kazandırdı.

<figure class="wp-block-image size-large">![](https://intersiber.com/wp-content/uploads/2020/05/microsoft-solitaire-collection-oyunu.jpeg)<figcaption>Solitaire modları.</figcaption></figure>Oyun, bağımsız uygulamasıyla 2015 yılında Windows 10’un bir parçası olarak geri döndü… Şimdi ise tüm büyük işletim sistemi platformlarında kullanılabiliyor. Oyunu oynamak için artık bir Windows sahibi olmanıza gerek yok. iOS ve Android’in yanı sıra, web sürümü üzerinden de **Solitaire** oynayabilir, oyun nostaljisi yaşayabilirsiniz.