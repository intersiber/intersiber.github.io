---
id: 10081
title: 'Twitter’dan Sesli Sohbet Özelliği: Spaces'
date: '2020-12-18T17:25:56+03:00'
author: 'Ahmet Can Bilici'
layout: post
guid: 'https://intersiber.com/?p=10081'
permalink: /twitterdan-sesli-sohbet-ozelligi-spaces/
post_views_count:
    - '18'
image: /wp-content/uploads/2020/12/twitter-dan-sesli-sohbet-ozelligi-spaces.jpg
categories:
    - 'Sosyal Medya'
tags:
    - sohbet
    - spaces
    - twitter
---

Yakın zamanda, hikaye formatlı paylaşım özelliği Fleets’i duyuran Twitter, Spaces adlı yeni bir özelliği tanıttı. **Twitter** kullanıcıları, **Spaces** ile birlikte sesli sohbet yapabilecek.

Twitter, platforma yeni özellikler eklemeyi sürdürüyor. Kısa süre önce duyurduğu ve çok konuşulan Fleets özelliğinin ardından Spaces’i tanıtan **Twitter**, **sesli** **sohbet** olanağı sunan Spaces’i tanıttı ve test etmeye başladı.

## Kullanıcılar sesli sohbet edebilecek

Twitter, ilk olarak iOS’ta bir grup kullanıcıyla test ettiği Spaces özelliğini yakın zamanda kullanıma açabilir. Twitter’ın, Fleets’in ardından “bir ihtiyaç olup olmadığı” ya da platformun sadeliğini bozduğu eleştirileri Spaces için de gelebilir.

Twitter, Spaces özelliği için bir Twitter hesabı da açtı ve özelliği, “Bazen 280 karakterin yeterli olmadığı durumlar için” geliştirdiklerini belirtti. Spaces ile ilgili gelişmelerin Twitter üzerinden aktarılacağı belirtilirken, şirketin özellik için bir hesap açması, test sürecinden sonra herkesin kullanımına sunulma olasılığının da yüksek olduğunu gösteriyor.

## Twitter Spaces nasıl görünüyor?

<figure class="wp-block-image size-large">![](https://intersiber.com/wp-content/uploads/2020/12/twitter-spaces-nedir.png)</figure>Test sürecinde olan Spaces, Twitter’ın aktardığı bilgiye göre sadece iki kişi tarafından kullanıldığı gibi, grup sohbeti için de kullanılabilecek. Spaces üzerinde kullanıcıların tam hakimiyetine olanak tanıyan özelliklerin yer alacağı vurgulanırken, engelleme ve raporlama da mümkün olacak.

Bu haberler de ilginizi çekebilir:

- **[Twitter 2020’nin ‘En’lerini’ Duyurdu: Koronavirüsle İlgili Paylaşımlar 400 Milyon RT Aldı](https://intersiber.com/twitter-2020nin-enlerini-duyurdu-koronavirusle-ilgili-paylasimlar-400-milyon-rt-aldi/)**
- **[Twitter ve LinkedIn’in Ardından Spotify: Çalma Listelerinde Hikayeler Özelliği Görüldü](https://intersiber.com/twitter-ve-linkedinin-ardindan-spotify-calma-listelerinde-hikayeler-ozelligi-goruldu/)**
- **[Twitter’ın “Beğenmedim” Özelliği Üzerinde Çalıştığı Ortaya Çıktı](https://intersiber.com/twitterin-begenmedim-ozelligi-uzerinde-calistigi-ortaya-cikti/)**