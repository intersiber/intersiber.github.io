---
id: 8493
title: 'Üye Olanlara Para Vaat Ediyordu: TikTok Klonu Zynn, App Store’dan da Kaldırıldı'
date: '2020-06-16T16:03:57+03:00'
author: 'Ahmet Can Bilici'
layout: post
guid: 'https://intersiber.com/?p=8493'
permalink: /uye-olanlara-para-vaat-ediyordu-tiktok-klonu-zynn-app-storedan-da-kaldirildi/
post_views_count:
    - '41'
image: /wp-content/uploads/2020/06/uye-olanlara-para-vaat-ediyordu-tiktok-klonu-zynn-app-store-dan-da-kaldirildi.png
categories:
    - 'Sosyal Medya'
tags:
    - bytedance
    - kuaishou
    - tiktok
    - zynn
---

Geçtiğimiz hafta, intihal raporlarının ardından Google Play Store’dan kaldırılan video uygulaması **Zynn**, **App** **Store’dan** da kaldırıldı. TikTok’un klonu olarak nitelendirilen uygulama, TikTok kullanıcılarının içeriklerinin doğrudan **Zynn’e** aktarılması şikayetlerinin ardından, intihal nedeniyle mağazadan kaldırılmıştı.

## Ödül sistemi tartışma yarattı

**Zynn**, **TikTok** klonu olmasının yanı sıra, üye olan kullanıcılara para ödeme vaadi ile de dikkat çekiyordu. Üye olan, video izleyen ya da arkadaşlarını davet eden kullanıcılara para ödeyeceğini belirten uygulama, kısa süre içinde uygulama mağazalarında en çok indirilen uygulamalar arasına girmişti.

## “Apple ile iletişim halindeyiz”

Zynn sözcüsü, yaptığı açıklamada uygulamanın **App** **Store’dan** kaldırılması konusunda intihalle ilgili küçük sorunları ortadan kaldırmak için, yönergelerinde düzenleme yaptıklarını ve bu konuda Apple ve Google ile iletişimde olduklarını belirtti.

Kullanıcılar tarafından yüklenen içeriklere gelen şikayetlerin bu duruma neden olduğunu belirten **Zynn**, bu sorunu “izole bir durum” olarak nitelendirdi. Şikayetler, **TikTok** kullanıcılarının çektiği videoların Zynn’e aktarılmasından ibaretti. Profillerin videoları dışında, fotoğrafları ve bilgileri de Zynn’de yer buldu.

## En çok indirilen uygulamalar arasındaydı

Mayıs ayının başında **iOS** ve **Android’de** yayınlanan **Zynn**, kısa süre içinde en çok indirilen uygulamalar listesinde zirveye çıktı. Kullanıcılara para ödeme vaadi ile ilgili eleştirilere, reklam bütçelerini kullanıcılara harcadıkları şeklinde yanıt veren Zynn, bazı analistler tarafından piramit şeması sistemi sunmasıyla eleştirildi.

<figure class="wp-block-image size-large">![](https://intersiber.com/wp-content/uploads/2020/06/tiktok-klonu-zynn-nedir.jpg)</figure>Çinli Zynn, TikTok’un ana şirketi **ByteDance** ile rakip bir şirket olan Kuaishou’ya ait. Kısa sürede hızlı bir yükseliş yaşayan Zynn, her iki uygulama mağazasında aldığı ciddi yara ile, uzun vadede daha zorlu bir yolda.