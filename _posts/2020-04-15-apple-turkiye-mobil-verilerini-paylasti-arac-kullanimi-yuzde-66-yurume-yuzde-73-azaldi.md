---
id: 5480
title: 'Apple Türkiye Mobil Verilerini Paylaştı: Araç Kullanımı Yüzde 66, Yürüme Yüzde 73 Azaldı'
date: '2020-04-15T16:17:24+03:00'
author: 'Ahmet Can Bilici'
layout: post
guid: 'https://intersiber.com/?p=5480'
permalink: /apple-turkiye-mobil-verilerini-paylasti-arac-kullanimi-yuzde-66-yurume-yuzde-73-azaldi/
post_views_count:
    - '20'
image: images/apple-turkiye-mobilite-verilerini-paylasti-arac-kullanimi-ve-yurume-orani-azaldi.jpeg
categories:
    - Genel
tags:
    - apple
    - istanbul
---

Koronavirüs salgının dünya çapındaki etkisi, birçok ülkede toplumsal yaşamı derinden etkiledi. Google’ın ardından Apple da, bu dönemde dünyanın tüm ülkelerinde yaşanan değişimleri, servislerinden derlediği bilgilerle paylaştı. **Apple** verilerine göre **Türkiye’de** **koronavirüs** salgınının görülmesinin ardından araç kullanım oranı yüzde 66 düşerken, yürüme oranı ise yüzde 73 düştü.

## 64 ülkenin verileri paylaşıldı

Apple, resmi sitesinde paylaştığı **Mobility Trends** adlı [raporunda](https://www.apple.com/covid19/mobility), **Apple** Haritalar servisinden gelen veriler ile ülke ve şehir bazında yaşanan değişimleri gözler önüne serdi.

Raporda, araç kullanımı ve yürümede ciddi bir düşüş dikkat çekti. Türkiye’de 11 Mart’ta görülen ilk koronavirüs vakasının ardından, yürüme ve araç alışkanlıklarında ciddi düşüş yaşandığı görülüyor. 13 Nisan tarihli veri, araç kullanımının yüzde 56, yürüme oranının ise yüzde 63 düştüğünü gösteriyor.

<figure class="wp-block-image size-large">![](images/APPLE-turkiye-mobility-verilerini-paylasti.png)<figcaption>Apple’ın paylaştığı Türkiye verileri</figcaption></figure>## İstanbul’daki düşüş daha fazla

Türkiye’nin en büyük şehri olmasının yanı sıra, Sağlık Bakanlığı verilerine göre **koronavirüs** vakalarının da en yoğun görüldüğü şehir olan İstanbul’daki düşüş ise, **Türkiye** ortalamasının üzerinde. **Apple’**ın verilerine göre İstanbul’daki araç kullanım oranı yüzde 66 düşerken, yürüme oranı ise yüzde 73 düştü. Apple’ın verileri, 13 Ocak ile 13 Nisan arasını kapsıyor.

<figure class="wp-block-image size-large">![](images/apple-turkiye-mobilite-verileri-istanbul.png)<figcaption>Apple’ın paylaştığı İstanbul verileri</figcaption></figure>12 Aralık’ta, Çin’in Hubey eyaletine bağlı Vuhan şehrinde ortaya çıkan yeni tip koronavirüs (kovid-19) salgını, aradan geçen 4 ayın ardından 2 milyondan fazla kişiye bulaştı. Çin dışında salgından en çok etkilenen ülkeler arasında ABD, İtalya, İspanya, İngiltere, İran, Almanya ve Fransa geliyor. Türkiye de, koronavirüs salgınının en çok görüldüğü ülkeler sıralamasında 65 bin vaka ile 9. sırada.