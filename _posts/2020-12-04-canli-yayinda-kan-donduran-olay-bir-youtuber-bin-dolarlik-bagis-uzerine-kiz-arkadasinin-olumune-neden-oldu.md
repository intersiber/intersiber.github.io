---
id: 9907
title: 'Canlı Yayında Kan Donduran Olay: Bir YouTuber, Bin Dolarlık Bağış Üzerine Kız Arkadaşının Ölümüne Neden Oldu'
date: '2020-12-04T11:33:59+03:00'
author: 'Ahmet Can Bilici'
layout: post
guid: 'https://intersiber.com/?p=9907'
permalink: /canli-yayinda-kan-donduran-olay-bir-youtuber-bin-dolarlik-bagis-uzerine-kiz-arkadasinin-olumune-neden-oldu/
post_views_count:
    - '102'
image: images/canli-yayinda-kan-donduran-olay-bir-youtuber-bin-dolarlik-bagis-uzerine-kiz-arkadasinin-olumune-neden-oldu.png
categories:
    - 'Sosyal Medya'
tags:
    - rusya
    - youtuber
---

Rusya’da bir **YouTuber**, kan donduran bir cinayete imza attı. **Stas** **Reeflay** isimli YouTuber, bir izleyicinin bin dolarlık bağış teklifi üzerine kız arkadaşını balkona kapattı, talihsiz genç kadın soğuk nedeniyle hayatını kaybetti.

İnternette, yayıncıların para kazanmak için yaptıkları şeyler birçok kere gündeme geldi. Rusya, bu konuda farklı bir boyutta zira YouTuber’lar oldukça ilginç şeyler yapıyor. Geçtiğimiz haftalarda bir YouTuber, arızaları nedeniyle 1,2 milyon lira değerinde lüks Mercedes’ini benzin dökerek yakmıştı. Şimdi gelen haberse kan dondurucu bir cinayet…

## Kız arkadaşını iç çamaşırlarıyla balkona kitledi

Stas Reeflay, yayın esnasında bir izleyicinin bin dolar teklif etmesinin ardından, hamile kız arkadaşını üzerinde sadece iç çamaşırları ile balkona kitledi. Rus haber sitelerinin aktardığı bilgiye göre, balkona kitlenen kadın hipotermi geçirdi ve birkaç saat içinde yaşamını yitirdi.

İzleyicilerin provokasyonuna gelen YouTuber, kız arkadaşı ve bebeğinin ölümüne neden oldu.

Bununla birlikte bu olay, YouTuber’ın kız arkadaşına yaptığı ilk eziyet değil. Reeflay daha önce, kız arkadaşının yüzüne biber gazı da sıkmıştı, bu olay da birinin para teklif etmesi üzerine olmuştu.

Sadist davranışları ile bilinen YouTuber, son yaptığıyla kadının ölümüne neden oldu.

Olayla ilgili diğer bir ilginç detay da, tüm bunlar yaşanırken YouTuber’ın soğukkanlılığını devam ettirmesiydi. Kadın balkondayken yayınını normal bir şekilde sürdüren Reeflay, sağlık ekipleri geldiğinde bile yayınını sürdürdü.

<figure class="wp-block-image size-large">![](images/rus-youtuber-kiz-arkadasini-oldurdu.png)</figure>Kadını balkondan içeri aldıktan sonra üzerine battaniye örten Reeflay, iyi olmadığını görünce sağlık ekiplerini çağırdı. Kadının nabzının olmadığını da yayında söyleyen YouTuber, çağırdığı ekiplerin tespitinin ardından cinayet soruşturmasına konu oldu ve yargılanacak. Ekipler, vücut sıcaklığının 35 derecenin altına düşmesinden ötürü hipotermi nedeni ile ölümün gerçekleştiğini söyledi.

Bu haberler de ilginizi çekebilir:

- **[Sorunlardan Bıkmış: Rus Youtuber, 1 Milyon 200 Bin Liralık Mercedes’ini Yaktı](https://intersiber.com/sorunlardan-bikmis-rus-youtuber-1-milyon-200-bin-liralik-mercedesini-yakti/)**
- **[Ünlü YouTuber Enes Batur Trafik Kazası Geçirdi: Bir Milyon TL’lik Chevrolet Kullanılamaz Halde](https://intersiber.com/unlu-youtuber-enes-batur-trafik-kazasi-gecirdi-bir-milyon-tllik-chevrolet-kullanilamaz-halde/)**
- **[Youtube’un En Çok İzlenen 10 Videosu İçinde: Türk Youtuber İlyas Ay’ın Videosu 3,3 Milyar İzlendi](https://intersiber.com/youtubeun-en-cok-izlenen-10-videosu-icinde-turk-youtuber-ilyas-ayin-videosu-33-milyar-izlendi/)**