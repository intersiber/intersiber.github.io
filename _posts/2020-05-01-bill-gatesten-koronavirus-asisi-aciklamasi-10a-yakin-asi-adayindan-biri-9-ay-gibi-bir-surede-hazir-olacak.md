---
id: 6273
title: 'Bill Gates’ten Koronavirüs Aşısı Açıklaması: 10’a Yakın Aşı Adayından Biri, 9 Ay Gibi Bir Sürede Hazır Olacak'
date: '2020-05-01T18:00:08+03:00'
author: 'Ahmet Can Bilici'
layout: post
guid: 'https://intersiber.com/?p=6273'
permalink: /bill-gatesten-koronavirus-asisi-aciklamasi-10a-yakin-asi-adayindan-biri-9-ay-gibi-bir-surede-hazir-olacak/
post_views_count:
    - '69'
image: images/bill-gates-ten-koronavirus-asisi-aciklamasi-10-asidan-biri-9-aya-hazir-olacak.jpeg
categories:
    - Genel
tags:
    - 'bill gates'
    - koronavirüs
---

**Bill** **Gates**, uzun bir süredir sosyal sorumluluk projeleri içinde yer alan ve eşi ile birlikte kurduğu Gates Vakfı üzerinden bu süreci yöneten bir isim. Gates’in ismi, **koronavirüs** sürecinde de sıkça duyuldu. Bill Gates’in son açıklaması ise, koronavirüs aşılarıyla ilgili.

Dünyanın en zengin 2. ismi olan Gates, **koronavirüs aşısı** konusunda 100’e yakın çalışma olduğunu belirtti ve 8-10 arası projenin dikkatini çektiğini belirtti.

Gates çifti, vakıf üzerinden aşı geliştirme çalışması yapan kurumlar yüz milyonlarca dolar yardımda bulunuyor. Vakıf şu ana kadar koronavirüsle savaşmak adına çeşitli kurumlara 250 milyon dolar yardım sözü verdi. Kısa süre önceyse **Gates**, **vakfın** tüm kaynaklarını **koronavirüsle** mücadeleye ayırcağını vurguladı.

## 9 ay ile 2 yıl arasında sürecek

<figure class="wp-block-image size-large">![](images/koronavirus-asisi-ne-zaman-hazir-olacak.jpg)</figure>Bill Gates, Perşembe günü aşı geliştirme ve dağıtım süreçleri ile ilgili yazdığı bir blog içeriğinde, bir aşının geliştirme sürecinin ortalama 18 ay olduğunun bilinmesine rağmen, “9 ay gibi kısa bir sürede de olabilir, 2 yıla kadar da çıkabilir” ifadesini kullandı.

## “115 aşı adayı var”

Gates, yazısında “9 Nisan itibariyle geliştirme hattında 115 farklı **covid-19 aşı** adayı var. Bunların sekiz ile onunun özellikle umut verici olduğunu düşünüyorum” ifadesini kullandı.

Microsoft kurucusu ayrıca, inaktif ve canlı olmak üzere iki farklı aşı türünün olduğunu ve bedeni koronavirüse karşı korumak adına çeşitli farklı yaklaşımlara sahip olduklarını belirtti.

Gates’in bahsettiği inaktif aşılar, istenen patojenin ölü bir versiyonunu içerirken canlı aşılar ise, küçük ancak canlı bir doz içeriyor. Gates, blogunda “Bazı adayların aldığı yeni yaklaşımlar beni heyecanlandırıyor: RNA ve DNA aşıları” ifadesini de kullandı.

**Gates** **Vakfı**, yaklaşım 10 yıldır **RNA** **aşıları** üzerinde çalışıyor. Bill Gates, aşı olmadan dünyanın normale dönmesinin imkansız olduğunu düşünüyor. Bu düşüncesini, “İnsanlığın hiçbir zaman koronavirüs için bağışıklık yaratmaktan daha acil bir görevi olmadı” ifadesiyle özetliyor.

Gates Vakfı’nın aşı konusundaki faaliyetleri ve Bill Gates’in bazı sözleri, koronavirüs konusundaki komplo teorileri içinde de yer almış, bazı internet kullanıcıları ‘Gates’in koronavirüsü geliştirdiğini’ [**öne sürmüştü.** ](https://intersiber.com/komplo-teorisyenleri-koronavirus-icin-bill-gatesi-sucluyor/)