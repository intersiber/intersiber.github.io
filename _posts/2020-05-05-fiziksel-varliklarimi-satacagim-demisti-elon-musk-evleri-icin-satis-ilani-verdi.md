---
id: 6460
title: 'Fiziksel Varlıklarımı Satacağım Demişti: Elon Musk, Evleri İçin Satış İlanı Verdi'
date: '2020-05-05T19:50:43+03:00'
author: 'Ahmet Can Bilici'
layout: post
guid: 'https://intersiber.com/?p=6460'
permalink: /fiziksel-varliklarimi-satacagim-demisti-elon-musk-evleri-icin-satis-ilani-verdi/
post_views_count:
    - '55'
image: images/fiziksel-varliklarimi-satacagim-demisti-elon-musk-evleri-icin-satis-ilani-verdi.jpeg
categories:
    - Genel
tags:
    - 'elon musk'
---

**Elon Musk** yine konuşulacak işlere imza atmaya devam ediyor. Tesla ve SpaceX’in CEO’yu milyarderin, Kaliforniya’daki lüks evlerini satışa çıkardığı öğrenildi.

Musk’a ait olduğu bildirilen iki milyon dolarlık ev, emlak sitesi Zillow’da listelendi.

Musk, üç gün önce tüm fiziksel eşyalarını sattığına ve ev sahibi olmayacağına söz vermişti. Bir takipçisinin “neden” sorusu üzerine ise, “özgürlük” yanıtını vermişti.

<figure class="wp-block-image size-large">![](images/elon-musk-in-twitter-aciklamasi.png)</figure>**Musk**, bundan birkaç gün önceyse CEO’su olduğu **Tesla’nın** hisselerinin çok yüksek olduğunu düşündüğünü açıklamıştı. Bu tweet, Tesla hisselerinde yüzde 10’luk bir kayba neden oldu. Yani şirketin değeri bir gün içinde **14 milyar dolar** eridi. Detaylar için [haberimize göz atın.](https://intersiber.com/elon-musk-tesla-hisse-fiyati-cok-yuksek-dedi-hisse-fiyati-dustu/)

Elon Musk’ın satışa çıkardığı evlerden biri de, **Willie Wonka**’yı oynayan Hollywood efsanesi Gene Wilder’ın evi. Bu ev de 9,5 milyon dolara listelendi. Musk, yaptığı açıklamada evi satın alanın, “evin ruhunu” bozamayacağı konusunda uyarıda bulundu. Musk’ın, evi çocukları için bir özel okul olarak kullandığı bildirildi.

<figure class="wp-block-image size-large">![](images/elon-musk-in-luks-evi.png)</figure>Listelenen bir diğer evse çok daha pahalı. Bel Air Country Club’da yer alan ve şehre ve okyanusa bakan evin değeri 30 milyon dolar. Evin açıklamasında iki katlı kütüphanenin yanı sıra iki odalı konuk suiti, ışıklı tenis kortu, şarap mahzeni, spor salonu, havuz, geniş çimenli avlu, meyve bahçesi ve beş araçlık motor sahası gibi özellikler yer alıyor.

**Elon Musk**’ın sahibi olduğu gayrimenkul portföyünün, **100 milyon dolar**ın üzerinde bir değere sahip olduğu düşünülüyor. Yakın zamanda, yeni ilanlar gelirse şaşırmamak lazım…