---
id: 1031
title: 'Türkiye&#8217;de VPN Servisleri Engellendi'
date: '2018-03-16T21:58:14+03:00'
author: 'Hakan Torun'
layout: post
guid: 'https://intersiber.com/?p=1031'
permalink: /turkiyede-vpn-servisleri-engellendi/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '1725'
image: images/turkiye-vpn-engel.jpg
categories:
    - Güvenlik
    - 'Öne Çıkan'
---

Türkiye’de uzun yıllardır uygulanan erişim engellerine bir yenisi daha eklendi. Popüler VPN servislerinin neredeyse tamamı engellendi.

5651 sayılı kanun çerçevesinde getirilen engeller ile popüler vpn servislerinden Zenmate, Private Internet Access, Pure VPN, Golden Frog, Tunnel Bear, Safer VPN, Pvanish, Hotspot Shield gibi servisler artık kullanılamıyor.

**VPN Servisleri İlk Kez Engellenmiyor**

Türkiye’de geniş çaptaki ilk VPN servislerine erişim engeli 4 Kasım 2016 tarihinde gerçekleşmişti. Bu [erişim engeli](https://intersiber.com/turkiyede-erisim-engellemelerinde-yeni-bir-boyut-vpn-servis-engeli/) ile popüler VPN servislerinden Zenmate, Hotspot Shield, Private Internet Access, Tunnelbear ve IPVanish etkilenmiş, bu servislerden faydalanan kullanıcılar erişim engellemesi ile karşılaşmıştı. Bu olaydan sonra yakın bir tarihte 20 Aralık 2016’da ise [TOR engellenmişti](https://intersiber.com/tor-turkiyede-engellendi/). Yine yakın tarihlerde popüler bulut servislerinden [Dropbox, Onedrive ve Google Drive’a erişim engeli](https://intersiber.com/dropbox-onedrive-ve-google-drive-erisim-engeli/) getirilmişti. 29 Nisan 2017 tarihinde ise [Wikipedia tüm dillerde engellenmişti](https://intersiber.com/wikipedia-erisim-engeli-devam-ediyor/).

**VPN Servisleri nasıl engelleniyor?**

VPN yani Virtual Private Network (Sanal Özel Ağ), servislerinin engellenmesi temelde iki yönteme dayanıyor. VPN servisleri yaygın olarak PPTP ve L2TP protokolleri üzerinde çalışıyor. Engel bu noktada protokollerin yaygın olarak kullandığı portların engellenmesi veya popüler vpn servislerinin ip adreslerinin engellenmesi şeklinde gerçekleştiriliyor.

Şimdilik kendi vpn sunucusunu ve yapılandırmasını kullanan kullanıcıların engellemeden etkilenmediğini belirtmekte fayda var. Fakat geniş çaplı bir port engeli getirilmesi durumunda -ki bu çok uç bir durum olmakla birlikte- kendi vpn sunucusunu yapılandıran kullanıcıların konfigürasyon değişikliğine gitmesi gerekebilir.

**Ne yapılmalı?**

VPN erişim engelinin, daha önce doğrulanmış yöntemlerle gerçekleştirilmiş olması durumunda aşılması mümkün değil. Yaygın olarak kullanılan vpn servis kullanıcılarının vpn sunucu yapılandırmalarına erişim yetkisi olmadığı için yapabilecekleri pek bir şey yok. Kısaca son kullanıcılar için henüz engel getirilmemiş alternatiflere yönelmek haricinde alternatif bulunmuyor.

Ancak kendi özel vpn sunucusunu yapılandırmış kullanıcılar şu an bir engellemeyle karşılaşmadı ve kendi sunucu ve yapılandırmasını kullanan tüm kullanıcıların tespit edilmesi ve engellenmesi teknik olarak mümkün olsa da pratikte pek mümkün değil.

VPN erişim engellerinden etkilenmek istemeyen kullanıcılar sanal sunucular üzerinde kendi VPN sunucularını yapılandırabilirler.