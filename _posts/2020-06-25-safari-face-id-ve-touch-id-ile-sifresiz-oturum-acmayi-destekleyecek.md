---
id: 8641
title: 'Safari, Face ID ve Touch ID İle Şifresiz Oturum Açmayı Destekleyecek'
date: '2020-06-25T17:02:00+03:00'
author: 'Beyza Bayrakdar'
layout: post
guid: 'https://intersiber.com/?p=8641'
permalink: /safari-face-id-ve-touch-id-ile-sifresiz-oturum-acmayi-destekleyecek/
post_views_count:
    - '85'
image: /wp-content/uploads/2020/06/safari-face-id-ve-touch-id-ile-sifresiz-oturum-acmayi-destekleyecek.jpeg
categories:
    - Apple
tags:
    - apple
    - 'face id'
    - 'safari 14'
    - 'touch id'
---

Touch ID ve Face ID’yi bankacılık gibi hassas uygulamalara erişmek için şifre yerine kullanılmasına izin veren **Apple** yakın gelecekte iOS 14 ve macOS Big Sur ile birlikte gelecek olan tarayıcı sürümü **Safari 14**‘te de web sitelerine giriş yaparken kimlik doğrulama amacıyla **Face ID** veya **Touch ID**‘yi kullanmanıza izin verecek.

<figure class="wp-block-image size-large">![](https://intersiber.com/wp-content/uploads/2020/06/apple-safari-1600x960.jpg)</figure>Özelliği destekleyen bir web sitesinde ilk oturum açma işlemi için bir kullanıcı adı, parola ve iki faktörlü kimlik doğrulama kodu girilmesi gerekiyor. Ardından kullanıcı oturum açma düğmesine tıkladıktan sonra **Safari** onay istiyor. Onay ile bir Face ID veya ‌Touch ID‌ taraması yapılıyor ve kullanıcı bu işlemlerin ardından **Face ID** veya ‌**Touch ID‌** ile oturum açma işlemi gerçekleştirilebiliyor.

Bu özelliğinin yanında Apple, **Safari 14** ile ek gizlilik özellikleri de getiriyor. Böylece Safari kullanıcıları artık **iCloud Keychain**‘deki kayıtlı şifrelerinden biri veri ihlali gösterdiğinde bilgilendirilecek ve parolalarını hemen değiştirmelerine izin verilecek. Ayrıca şirket **Safari 14**‘e macOS için **Safari Web Uzantıları** desteğini de eklendi.

<figure class="wp-block-image size-large">![](https://intersiber.com/wp-content/uploads/2020/06/Safari-1600x810.png)</figure>Apple, **Safari 14 Beta**‘ya web sayfalarını kullanıcıların tercih ettiği dile çeviren ve İngilizce, İspanyolca, Basitleştirilmiş Çince, Fransızca, Almanca, Rusça ve Brezilya Portekizcesi gibi dillerde çalışan **Web Sayfası Çevirisi** özelliğini de ekledi. Ayrıca şirket **Apple 14** ile **Safari 14**‘ün **Adobe Flash Player** desteğini kaldırdığını ve web sitelerinin daha hızlı ve daha güvenli yüklenmesini sağlayan yeni bir Web standardı olan **HTTP / 3** için destek sunacağını belirtti.