---
id: 6625
title: 'Bitcoin Halving&#8217;e Günler Kaldı: Bitcoin Yarılanması Nedir, Neden Gerçekleşiyor?'
date: '2020-05-08T22:20:32+03:00'
author: 'Ahmet Can Bilici'
layout: post
guid: 'https://intersiber.com/?p=6625'
permalink: /bitcoin-halvinge-gunler-kaldi-bitcoin-yarilanmasi-nedir-neden-gerceklesiyor/
post_views_count:
    - '78'
image: images/bitcoin-halving-yaklasiyor-bitcoin-yarilanmasi-nedir-neden-gerceklesiyor.png
categories:
    - Girişim
tags:
    - bitcoin
---

Bitcoin, tarihindeki en önemli kilometre taşlarından birine doğru adım adım yaklaşıyor. **Bitcoin** **yarılanması** olarak bilinen Bitcoin **Halving**, BTC madenciliğindeki ödülü yüzde 50 oranında azaltacak.

Bitcoin yarılanması, madenciliği zorlaştıran ve maliyetleri artıran bir durum olmasından ötürü, genel olarak **Bitcoin** **fiyatında** bir yükselişe neden olan bir durum olarak görülüyor. Bitcoin piyasasının etkilenmesi, diğer kripto para birimlerini de etkiliyor.

12 Mayıs’tan önce gerçekleşmesi beklenen Bitcoin yarılanması, nasıl bir etki yaratacak bilinmiyor. Buna ek olarak, yarılanmanın “şimdiden fiyatlandığı” da ifade ediliyor. Ancak merak edilen konulardan biri, Bitcoin yarılanmasının “neden” olduğu ve kripto para felsefesinin ne tarafında durduğu.

## BTC enflasyona karşı koymak için üretildi

Bitcoin’in gizemli yaratıcısı **Satoshi** **Nakamoto**, Bitcoin arzının üst sınırını 21 milyon olarak belirledi. Toplam **Bitcoin** **arzı** bu sayıya ulaştığında artık Bitcoin madenciliği yapılmayacak.

<figure class="wp-block-image size-large">![](images/bitcoin-enflasyonu-2020-yarilanmasi.png)</figure>Bitcoin, madencilere para birimi ile yapılan işlemlerin doğru bir şekilde çalışması adına, gerekli bilgisayar ekipmanını sağlayanlar için 2016 yılından beri bir blok tamamlandığında, 12,5 BTC ödeme yaptı. Önümüzdeki günlerde bu sayı, 6,25 BTC’ye düşecek. Bitcoin ödül düzeyinin yarılanmasının, Bitcoin madenciliği üzerinde etkileri olacak. Zira madencilerin para kazanma potansiyeli ciddi anlamda düşecek.

**Halving**, yani yarılanma süreci, Bitcoin’in enflasyon tehdidine karşı dengeli bir çizgi izlemesinin bir yolu. Dört yılda bir yapılması planlanan Bitcoin yarılanması, dolaşımdaki **BTC** arzını dengeli tutmak için düşünülen bir yaklaşım.

Nakamoto, 21 milyon Bitcoin’i lansmanda sunmuş olsaydı, arz talebi çok aşacaktı ve bu da değerinin yükselme şansını öldürecekti. Arzın sınırlı tutulması, BTC’nin değerini korumasını sağladı. Logaritmik bir şekilde ilerleyen tarihler, Bitcoin arzını dengeledi. **BTC** ağında, toplam arzın yüzde 85’i ilk 10 yıl içinde piyasaya çıkarken, son BTC’nin kazılması, tahmini olarak 2140 yılında olacak.