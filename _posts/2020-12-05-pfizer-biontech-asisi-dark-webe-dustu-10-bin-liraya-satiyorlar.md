---
id: 9924
title: 'Pfizer / BioNTech Aşısı Dark Web’e Düştü: 10 Bin Liraya Satıyorlar'
date: '2020-12-05T11:23:21+03:00'
author: 'Ahmet Can Bilici'
layout: post
guid: 'https://intersiber.com/?p=9924'
permalink: /pfizer-biontech-asisi-dark-webe-dustu-10-bin-liraya-satiyorlar/
post_views_count:
    - '24'
image: images/pfizer-biontech-asisi-dark-webe-dustu-10-bin-liraya-satiyorlar.jpg
categories:
    - Genel
tags:
    - 'dark web'
    - koronavirüs
---

**Koronavirüs** salgını ile mücadelede birçok kişinin güvendiği **Pfizer** / **BioNTech** **aşısı** dark web ortamında, uyuşturucu satıcıları tarafından satılıyor. Pfizer aşısı olduğu iddia edilen ürünler, bin 300 dolara satılıyor.

Koronavirüs salgını, dünya genelinde bir buçuk milyondan fazla insanın yaşamını yitirmesine neden oldu. Salgına karşı çeşitli aşılar geliştirilmiş olsa da, Türkiye’nin de dahil olduğu birçok ülkede her gün on binlerce yeni vaka açıklanıyor. Salgının bir türlü durdurulamaması, dolandırıcıların da ilgisini çekti…

## Pfizer’a ait olduğu iddia edilen aşıları satıyorlar

İnternette, arama motorlarının erişemediği karanlık kısımlar olarak bilinen Dark Web’de, Pfizer aşılarını satan kişiler olduğu ortaya çıktı.

Aşıya duyulan yoğun ihtiyaçtan faydalanan uyuşturucu tacirleri, Pfizer / BioNTech’e ait olduğu iddia edilen **koronavirüs** **aşısını** satıyorlar. Aşının satış fiyatı ise bin 300 dolar, yani 10 bin 150 liraya yakın.

## Yüzde 95 etkili bir aşı

Almanya’da geliştirilen Pfizer aşısı bir **mRNA** **aşısı** ve 43 bin kişinin yer aldığı denemelerde, yüzde 95 etkinlik göstermişti.

Aşıyla ilgili en önemli detaylardan biri, -70 derecedeki depolarda saklanabilmesi. Aşı, buzdolabı ortamında ise sadece 5 gün durabiliyor. Dolayısı ile Dark Web’de satılan aşıların gerçek olma ihtimali oldukça düşük.

Uzmanlar, **Dark** **Web’den** yapılan alışverişlerde bir güvence olmadığını belirtti ve aşının satılıyor olmasının olasılıksız olduğunu belirtti. İnsanları oradan alışveriş yapmamaları konusunda uyardı.