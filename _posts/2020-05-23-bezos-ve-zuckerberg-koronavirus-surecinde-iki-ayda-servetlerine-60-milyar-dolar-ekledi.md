---
id: 7473
title: 'Bezos ve Zuckerberg, Koronavirüs Sürecinde İki Ayda Servetlerine 60 Milyar Dolar Ekledi'
date: '2020-05-23T20:00:30+03:00'
author: 'Ahmet Can Bilici'
layout: post
guid: 'https://intersiber.com/?p=7473'
permalink: /bezos-ve-zuckerberg-koronavirus-surecinde-iki-ayda-servetlerine-60-milyar-dolar-ekledi/
post_views_count:
    - '56'
image: images/bezos-ve-zuckerberg-koronavirus-surecinde-iki-ayda-servetlerine-60-milyar-dolar-ekledi.jpg
categories:
    - Genel
tags:
    - 'jeff bezos'
    - koronavirüs
    - 'mark zuckerberg'
---

Türkiye ve dünyada milyonlarca insanı hem sağlık, hem de ekonomi yönünden olumsuz etkileyen **koronavirüs** sürecinin bir de kazanan cephesi var. Amazon kurucusu **Jeff** **Bezos** ve Facebook kurucusu **Mark** **Zuckerberg**, koronavirüs salgını sürecinde, yalnızca iki ayda servetlerini 60 milyar dolar artırdı.

## Bezos, Zuckerberg ve Ballmer 2 ayda 72 milyar dolar kazandı

Amerikalılar İçin Vergi Adaleti ve Politika Araştırmaları Enstitüsü’nün analizine göre **Amazon** kurucusu Bezos, 18 Mart’tan 19 Mayıs’a kadar servetine 34,5 milyar dolar ekledi. Bu süreçte **Facebook** kurucusu Zuckerberg ise 25,3 milyar dolar kazandı. Microsoft Yönetim Kurulu Başkanı Steve Ballmer ise 12,8 milyar dolar kazandı. Sadece bu üç ismin koronavirüs sürecindeki geliri 72,6 milyar dolar oldu.

## Bezos dünyanın en zengini konumunu koruyor

<figure class="wp-block-image size-large">![](images/dunyanin-en-zengin-insanı-jeff-bezos-kimdir-1600x1067.jpg)<figcaption>BEVERLY HILLS, CA – JANUARY 06: Amazon CEO Jeff Bezos attends the Amazon Prime Video’s Golden Globe Awards After Party at The Beverly Hilton Hotel on January 6, 2019 in Beverly Hills, California. (Photo by Emma McIntyre/Getty Images)</figcaption></figure>**Amazon** **CEO’su** **Bezos**, 147,5 milyar dolar servetiyle hala **dünyanın en zengin insanı** olma ünvanını koruyor. İkinci sıradaki Bill Gates ise 106 milyar dolar servete sahip.

Bu süreçte, ABD’li milyarderlerin serveti iki ayda ortalama yüzde 15 artışla, 434 milyar dolar arttı. Bu dönemde 38 milyon Amerikalı ise işsizlik maaşı için devlete başvurdu.

Her ne kadar zirveye çok yakın olmasa da, **Elon** **Musk’ın** serveti de bu dönemde yüzde 48 arttı ve 36,4 milyar dolar oldu. Otomotiv sektöründe yaşanan durgunluğa rağmen Musk’ın servetindeki artış, Tesla’nın pazardaki güçlü performansından kaynaklanıyor.