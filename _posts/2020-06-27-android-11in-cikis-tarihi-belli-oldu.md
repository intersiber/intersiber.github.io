---
id: 8681
title: 'Android 11’in Yeni Özellikleri Açıklandı'
date: '2020-06-27T12:28:00+03:00'
author: 'Beyza Bayrakdar'
layout: post
guid: 'https://intersiber.com/?p=8681'
permalink: /android-11in-cikis-tarihi-belli-oldu/
post_views_count:
    - '59'
image: images/android-11.png
categories:
    - Genel
tags:
    - android
    - 'android 11'
---

Geçtiğimiz günlerde **Android** telefonların Android 11 güncellemesi alacağı duyurulmuştu. Şimdi ise Beta sürümü yayınlanan **Android 11** güncellemesinin yeni özellikleri açıklandı.

Android 11’in kesinleşen özellikleri arasında bulunan **Akıllı Ev Kontrolü** özelliği ile evde bulunan tüm akıllı telefonlar Android 11 yüklü tek telefon üzerinden kontrol edilip birbirine bağlanabilecek. **Gelişmiş Medya Kontrolü** ile telefon Bluetooth ile çalışan tüm cihazlarla kolayca etkileşim sağlayabilecek. Tekrar tasarlanan bildirim çubuğu sayesinde kullanıcılar uygulamalara kısayoldan ulaşabilecek ve en çok kullanılan uygulamaların bildirimi en üstte çıkacak.

<figure class="wp-block-image size-large">![](images/android-11-1600x728.jpg)</figure>Yeni gelen özellik ile artık bir dosyanızı sildiğinizde dosyanız ortadan kaybolmayacak ve **Geri Dönüşüm Kutusu**’na gidecek. **Akıllı Bağlantı Özelliği** ile ise mobildeki uygulamalar internet bağlantısını kontrol edecek ve mobil veri kullanımının gerekliliğine bakacak. Telefonlarda wifi veya mobil veri yerine ethernet kablosu aracılığıyla **kablolu internet bağlantısı** kullanılabilecek.

Güncelleme ile kullanıcıların daha güvende hissetmeleri için alınan yeni **güvenlik önlemleri** sayesinde uygulamaların erişimleri kısıtlanacak. Bir süre kullanılmayan uygulamalara verilen erişim iptal edilecek. Şirket otomatik doldur, ses kontrolü gibi özelliklere ait butonlar ile daha rahat ve keyifli bir **klavye** üzerinde çalışıyor. Gelecek olan **Akıllı Karanlık Mod**’un hangi saatlerde etkinleştirileceği manuel olarak ayarlanabilecek.

<div class="wp-block-jetpack-slideshow aligncenter" data-effect="slide"><div class="wp-block-jetpack-slideshow_container swiper-container">- <figure>![](images/android11.png)</figure>
- <figure>![](images/android.png)</figure>

<a class="wp-block-jetpack-slideshow_button-prev swiper-button-prev swiper-button-white" role="button"></a><a class="wp-block-jetpack-slideshow_button-next swiper-button-next swiper-button-white" role="button"></a><a aria-label="Pause Slideshow" class="wp-block-jetpack-slideshow_button-pause" role="button"></a><div class="wp-block-jetpack-slideshow_pagination swiper-pagination swiper-pagination-white"></div></div></div>**Kablosuz şarj cihazında** sorun yaşayanlar için yeniden yapılan ayarlamalar ile şarj standında hizalama sorunu ile karşılaşıldığında cihaz kullanıcıyı uyaracak. Güncelleme ile artık **uçak modunda** cihazlarda Bluetooth kapanmayacak. Ayrıca yüklenen mobil uygulamaların bildirimleri özelleştirilebilecek.

Android 11 ile yenilenen **Son Kullanılanlar Menüsü**’nde yanlışlıkla kapattığınız uygulamayı geri alabilecek ve uygulamada kaldığınız yerden devam edebileceksiniz. Ayrıca şirket menüye ekran görüntüsü butonu gibi yeni kısayollar eklemeyi de düşünüyor. Buna ek olarak kullanıcıların yaptığı hataların önüne geçmek için güncelleme ile ekranda görülen **işlem butonlarının** boyutları ve işlevleri değişip geliştirilecek. **Kapsamlı depolama** özelliği ile ise kullanıcılar cihazın erişebileceği dosyaları seçip özelleştirebilecek.

<figure class="wp-block-image size-large">![](images/android-11in-cikis-tarihi-belli-oldu-1600x900.jpg)</figure>Pandemi yüzünden aksayan planlar nedeniyle 2020’in sonunda çıkması beklenen **Android 11**, Pixel model telefonlar dahil pek çok model için kullanılabilir olacak. Ancak önümüzdeki aylarda daha da geliştirilmesi beklenen sürümün çıkış tarihi henüz belli değil.