---
id: 5519
title: 'Yeni iPhone SE modeli tanıtıldı: Özellikleri ve Fiyatı'
date: '2020-04-15T19:30:09+03:00'
author: 'Ahmet Can Bilici'
layout: post
guid: 'https://intersiber.com/?p=5519'
permalink: /yeni-iphone-se-modeli-tanitildi-ozellikleri-ve-fiyati/
post_views_count:
    - '61'
image: images/yeni-iphone-se-tanitildi-ozellikleri-ve-fiyati-ne-olacak.png
categories:
    - Apple
tags:
    - apple
    - 'iPhone SE'
---

Apple’ın çıkaracağı **yeni iPhone** modeli, hem ismi hem de özellikleri açısından merakla bekleniyordu. iPhone SE, Apple Store’da göründükten sonra, tanıtım tarihi için gün sayılıyordu.

Apple, bugün yenilenen uygun fiyatlı telefon modeli **iPhone SE**’yi tanıttı. Tasarım açısından iPhone 8’e ciddi ölçüde benzeyen telefon, kırmızı, siyah ve beyaz olmak üzere 3 farklı renk seçeneği ile geldi.

## Suya ve toza karşı dayanıklı

Yenilenen iPhone SE, 148 gram ağırlığında ve 7,3 mm kalınlığında. 4.7 inç IPS ekrana sahip iPhone SE, 1443 x 750 piksel çözünürlük sunuyor. Telefon, Apple’ın A13 Bionic işlemcisine sahip. Model, IP67 sertifikasına sahip ve toz ve suya karşı dayanıklı bir yapı sunuyor. Uygun fiyatlı segmentte olmasına rağmen **iPhone SE**, güçlü bir performans sunacak. Nitekim A13 işlemci, Apple’ın son modelleri olan iPhone 11 ve 11 Pro modellerinde de kullanılıyor.

<figure class="wp-block-image size-large">![](images/yeni-iphone-se-tanitildi.png)<figcaption>Fotoğraf: Apple</figcaption></figure>## Touch ID teknolojisi geri döndü

**Yeni iPhone SE**, ekranın alt kısmında yer alan home tuşunda Touch ID teknolojisini kullanıyor. Hafıza seçeneklerinde 64, 128 ve 256 GB’lık modeller içeren telefon, 12 megapiksellik tek arka kameraya sahip. iPhone SE ayrıca, kamerasında 5 kata kadar dijital zoom özelliği içeriyor. 7 MP olan ön kamera, portre modu sunuyor.

<figure class="wp-block-embed-youtube wp-block-embed is-type-video is-provider-youtube wp-embed-aspect-16-9 wp-has-aspect-ratio"><div class="wp-block-embed__wrapper"><span class="embed-youtube" style="text-align:center; display: block;"><iframe allowfullscreen="true" class="youtube-player" height="360" src="https://www.youtube.com/embed/SQIbeAk-bFA?version=3&rel=1&fs=1&autohide=2&showsearch=0&showinfo=1&iv_load_policy=1&wmode=transparent" style="border:0;" width="640"></iframe></span></div></figure>## Güçlü pil ömrü

Telefon, iPhone 8 ile pil ömrü bakımından aynı düzeyde. Güçlü pil ömrü vaat eden telefon 40 saate kadar ses çalma, 13 saate kadar video oynatma, 8 saate kadarsa online video izleme olanağı sunacak. Modeli diğer iPhone modellerinden ayıran önemli bir yönü de, hızlı ve kablosuz şarj olanağı sunması.

18W adaptör ile, yüzde 50 şarj olma süresi 30 dakika olan iPhone SE’nin hızlı şarj adaptörü yanında gelmiyor. Ayrıca satın alınabiliyor.

## Fiyatı ne olacak?

Cihazın en çok merak edilen özelliklerinden biri de fiyatıydı. Yeni iPhone SE fiyatı 64 GB model için 5 bin 299, 128 GB’lık model için 5 bin 749, 256 GB’lık model içinse 6 bin 599 TL olacak. Telefon ön siparişe 17 Nisan günü çıkacak ve 24 Nisan’da kargoya verilecek. Modeller, diğer iPhone’lar gibi bir yıl ücretsiz Apple TV Plus üyeliği ile gelecek.