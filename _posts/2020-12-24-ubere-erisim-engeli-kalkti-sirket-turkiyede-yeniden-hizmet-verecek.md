---
id: 10143
title: 'Uber’e Erişim Engeli Kalktı: Şirket Türkiye’de Yeniden Hizmet Verecek'
date: '2020-12-24T11:43:50+03:00'
author: 'Ahmet Can Bilici'
layout: post
guid: 'https://intersiber.com/?p=10143'
permalink: /ubere-erisim-engeli-kalkti-sirket-turkiyede-yeniden-hizmet-verecek/
post_views_count:
    - '23'
image: images/uber-e-erisim-engeli-kalkti-sirket-turkiye-de-yeniden-hizmet-verebilecek.jpg
categories:
    - Genel
tags:
    - UBER
---

Uber’e Türkiye’de erişim engeli ile ilgili yeni bir gelişme yaşandı. Davanın gittiği İstinaf Mahkemesi, Uber’e getirilen erişim engeli kararını iptal etti. Uber sözcüsü, şirketin Türkiye’de hizmet vermeye devam edebileceğini doğruladı.

**Uber**, dünyanın birçok ülkesinde olduğu gibi **Türkiye’de** de çeşitli yasal prosedürlerle mücadele etti. Sarı taksilerin tepki gösterdiği ve kimi zaman şiddete varan olayların ardından mahkeme, Uber’e erişim engeli getirmişti. Konuyla ilgili yaşanan yeni gelişme ise Uber’in yüzünü güldürecek.

## Mahkeme Uber’e erişim engelini haksız buldu

**İstinaf** **Mahkemesi** tarafından yapılan açıklamada, Uber’e getirilen erişim engelinin haksız olduğu belirtildi ve engel kaldırıldı. Mahkemenin bu kararı, Uber’in Türkiye’de yeniden faaliyete geçebileceği anlamına geliyor.

Uber, Mercedes Vito gibi lüks araçlarla yolculara özel taşımacılık hizmeti sunuyor. Uber’in bu hizmetinden dolayı taksiciler tepki göstermiş ve durumu mahkemeye taşımıştı.

## Uber sözcüsü: Şirket İstanbul başta olmak üzere Türkiye’de hizmete başlayacak

**Uber’in** **Türkiye** **sözcüsü**, konuyla ilgili yaptığı açıklamada Türkiye’ye bağlılıklarını sürdürdüklerini ve ülkeye güvendiklerini belirterek, mahkeme kararını memnuniyetle karşıladıklarını aktardı.

Uber’in Türkiye’deki müşteri sayısı azımsanacak ölçüde değil. Nitekim şirket, 2014’te başladığı faaliyetlerinde, 2019’a kada 4 buçuk milyon kişiye hizmet verdi. Uber ile çalışan şoför sayısı 14 bin 500’dü.