---
id: 5941
title: 'Samsung ve Google’dan Sağlık Çalışanlarına Ücretsiz Telefon Onarımı'
date: '2020-04-25T11:05:18+03:00'
author: 'Ahmet Can Bilici'
layout: post
guid: 'https://intersiber.com/?p=5941'
permalink: /samsung-ve-googledan-saglik-calisanlarina-ucretsiz-telefon-onarimi/
post_views_count:
    - '97'
image: images/samsung-ve-google-dan-saglik-calisanlarina-ucretsiz-telefon-onarimi.jpeg
categories:
    - Genel
tags:
    - koronavirüs
---

**Samsung** ve **Google**, koronavirüs salgını ile mücadelede cephe hattına yer alan sağlık çalışanlarına ve ilk müdahale ekiplerine **telefon onarımı**nı **ücretsiz** olarak sunuyor. İki şirket, onarım hizmetini uBreakiFix ile ortaklaşa sunacak.

## ‘Ön cephe için ücretsiz onarım’

**Google** ve **Samsung**, ‘Ön cephe için ücretsiz onarım’ adını verdikleri program kapsamında, 30 Haziran’a kadar tüm sağlık çalışanlarına **ücretsiz telefon onarım** hizmeti verecek. Onarım hizmetinin kapsamında akıllı telefon ekranlarındaki kırılmalar ve pil değişimleri de dahil olacak. Başvuru sonrası uBreakiFix noktasını ziyaret etmeniz yeterli olacak.

Ücretsiz onarım dışında ayrıca Samsung, sağlık uzmanlarına [samsung.com](http://samsung.com) üzerinden yapılan bir satın alma işleminde yüzde 30 indirim sunacak.

## ABD’de 500’den fazla noktada tamir mümkün

<figure class="wp-block-image size-large">![](images/google-pixel-ucretsiz-telefon-tamiri.png)</figure>Google’ın **ücretsiz** Pixel **onarım** programı da, Samsung’un programı ile aynı. Basın bülteninde, “Bir Google Pixel akıllı telefon sahip acil müdahale ekibi çalışanı ya da sağlık uzmanıysanız, cihazın modeli ve hasar türüne bakılmaksızın ücretsiz onarım alabilirsiniz. **uBreakiFix’in** ABD’deki 500’den fazla şubesinde kimlik kartınızı sunmanız yeterlidir” ifadesine yer verildi.

**uBreakiFix** ayrıca, sosyal mesafenin korunumu ve koronavirüsün yayılmasını engellemek adına, evde onarım hizmeti de sunuyor. Buna ek olarak, ekstra temizlik ve güvenlik protokolleri uygulanıyor.

Samsung’dan, Türkiye ve diğer ülkelerde çalışan sağlık uzmanları için ücretsiz tamir açıklaması gelmedi, ilerleyen dönemde hem Samsung, hem de Türkiye’deki diğer şirketlerden cesur sağlık çalışanlarımız için böyle bir teklif gelecek mi, göreceğiz.