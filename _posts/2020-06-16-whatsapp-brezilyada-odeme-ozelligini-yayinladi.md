---
id: 8479
title: 'Whatsapp, Brezilya’da Ödeme Özelliğini Yayınladı'
date: '2020-06-16T11:35:43+03:00'
author: 'Ahmet Can Bilici'
layout: post
guid: 'https://intersiber.com/?p=8479'
permalink: /whatsapp-brezilyada-odeme-ozelligini-yayinladi/
post_views_count:
    - '51'
image: images/whatsapp-brezilya-da-odeme-ozelligini-yayinladi.png
categories:
    - Genel
tags:
    - whatsapp
---

**Whatsapp**, bir süredir Hindistan’da test ettiği **uygulama** **içi** **ödeme** özelliğini, Brezilya’da yayınladı. Şirketin, Pazartesi günü paylaştığı blog yayınında duyurduğu bu özellik uzun süredir bekleniyordu. Ödeme özelliğinin geçen yıl Instagram, Messenger ve Facebook başta olmak üzere, en sonunda Whatsapp’ta da yer alacağı ifade ediliyordu.

Yapılan açıklamada, “**Whatsapp’ta** ödemeler, bugünden itibaren Brezilya’daki kullanıcılara sunulmaya başlıyor ve ileride, özelliği herkese sunmak için dört gözle bekliyoruz” ifadesi kullanıldı. Whatsapp, dijital ödemelerin gelecekte daha fazla entegrasyona olanak tanıyacak açık bir model olduğunu aktarıyor.

## Satıcılar işlem ücreti ödeyecek

<figure class="wp-block-image size-large">![](images/whatsapp-odeme-ozelligi.jpg)</figure>**Whatsapp**, ödeme hizmetinde kullanıcıların herhangi bir ücret ödemeyeceğini, satıcılarınsa işlem ücreti ödeyeceğini duyurdu. Whatsapp hesaplarına bir kredi kartı ya da banka kartı ile girilecek ödeme bilgileri, parmak izi ya da PIN ile güvence alına alınacak. Şirket, Brezilya’da Banco de Brasil, Nubank ve Sicredi’deki kartları destekleyeceğini açıkladı.

2 milyarın üzerinde aktif kullanıcısı olan Whatsapp, bir süredir dijital ödeme altyapısı üzerinde çalışıyordu. 2018 yılında Hindistan’da başlayan kapalı beta sürümün, diğer ülkelere de sunulması bekleniyor.