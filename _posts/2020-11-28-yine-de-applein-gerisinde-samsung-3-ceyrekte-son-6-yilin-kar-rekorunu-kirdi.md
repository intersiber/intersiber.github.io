---
id: 9833
title: 'Yine de Apple’ın Gerisinde: Samsung 3. Çeyrekte Son 6 Yılın Kâr Rekorunu Kırdı'
date: '2020-11-28T11:28:49+03:00'
author: 'Ahmet Can Bilici'
layout: post
guid: 'https://intersiber.com/?p=9833'
permalink: /yine-de-applein-gerisinde-samsung-3-ceyrekte-son-6-yilin-kar-rekorunu-kirdi/
post_views_count:
    - '20'
image: /wp-content/uploads/2020/11/yine-de-apple-in-gerisinde-samsung-3-ceyrekte-son-6-yilin-kar-rekorunu-kirdi.png
categories:
    - Genel
tags:
    - apple
    - samsung
---

Samsung 2020’nin üçüncü çeyreğine ilişkin açıkladığı detaylı raporunda, son 6 yılın en yüksek akıllı telefon kar payına ulaştığını belirtti.

Akıllı telefon pazarının en büyük oyuncularından Samsung, Galaxy S serisinin son modelleri ile kar anlamında hedeflerin üzerine çıkmayı başardı. Geçen ay paylaşılan bir raporda, ABD’de 2017’den bu yana ilk defa Apple’ı geçmeyi başaran Samsung, yine önemli bir haberle gündeme geldi.

## Akıllı telefonda son 6 yılın en yüksek kârı

Samsung, 2020 3. çeyrek raporunda akıllı telefon alanında kâr oranını yüzde 18,8’den yüzde 32,6’ya çıkardı. ABD’de Apple’ı geride bırakmayı başaran Samsung, Hindistan’da da Xiaomi’yi geride bıraktı.

## Kâr payında lider Apple

Samsung, yüzde 32’lik kâr payı ile öne çıkmayı başarırken bu alanda lider, yüzde 60,5’lik kârı ile Apple. Samsung, Apple’ın aksine sadece amiral gemisi modellerle değil, her segmente hitap eden farklı modelleri ile de öne çıkıyor.

Apple’ın bu kâr oranı avantajı, dünya çapında akıllı telefon gelirleri alanında da şirketi lider konumda tutuyor. Apple’ın küresel akıllı telefon pazarı gelir payı yüzde 29,5 iken, Samsung’un ise yüzde 22 oldu.

## Samsung’un önlenemez yükselişi

Samsung’un ABD ve Hindistan gibi pazarlarda bir adım daha öne çıkması, küresel bazda gücünü artırmasının nedenleri arasında, iddialı modeller sunması elbette ki önemli etken. Ancak Çinli dev Huawei’ye ABD ambargosu ve Google servislerinin kullanımının kaldırılması gibi hamleler de, Samsung’un elini güçlendiren konulardan oldu.

Bu haberler de ilginizi çekebilir:

- **[Akıllı Telefon Pazarı: 3. Çeyrekte Samsung İlk Sırayı Korurken, Huawei Kan Kaybetti](https://intersiber.com/akilli-telefon-pazari-3-ceyrekte-samsung-ilk-sirayi-korurken-huawei-kan-kaybetti/)**
- **[Samsung Galaxy S20 Fan Edition’ın İlk Görseli Paylaşıldı](https://intersiber.com/samsung-galaxy-s20-fan-editionin-ilk-gorseli-paylasildi/)**
- **[Apple Silicon Geekbench İncelemesi: En İyi Tek Çekirdekli İşlemci](https://intersiber.com/apple-silicon-geekbench-incelemesi-en-iyi-tek-cekirdekli-islemci/)**