---
id: 10154
title: 'Cyberpunk 2077 Geliştiricisi CD Projekt RED’e İlk Dava Açıldı: ‘Durumu Biliyorlardı’'
date: '2020-12-25T11:18:43+03:00'
author: 'Ahmet Can Bilici'
layout: post
guid: 'https://intersiber.com/?p=10154'
permalink: /cyberpunk-2077-gelistiricisi-cd-projekt-rede-ilk-dava-acildi-durumu-biliyorlardi/
post_views_count:
    - '16'
image: images/cyberpunk-2077-cd-projekt-red-e-ilk-dava-acildi-durumu-biliyorlardi.jpg
categories:
    - Oyun
tags:
    - 'cd projekt red'
    - 'cyberpunk 2077'
    - oyun
    - ps4
    - ps5
---

Uzun süredir beklenen ve iddialı bir lansman sürecinin ardından, on milyonlarca oyuncu tarafından satın alınan Cyberpunk 2077, performans sorunlarıyla tartışmaların odağında yer aldıktan sonra birçok oyuncu oyunu iade etti ve geri ödeme istedi. Oyunun geliştiricisi **CD Projekt RED**, 2021 yılı içinde kapsamlı bir güncellemeyi işaret ederken, bir hukuk şirketi tarafından dava açıldı.

Oyun sektörünün son haftalarda en çok konuşulan konularının başında, Cyberpunk 2077 geliyor. Oyunla ilgili sorunlar için yapılan eleştirilerle birlikte, oyunun geliştiricisi CD Projekt RED suçlamaları kabul etmiş ve oyunun iadesi ya da 2021 yılı içi güncelleme seçeneğini kullanıcılara sunmuştu.

## Cyberpunk 2077 için ilk dava 

Oyunla ilgili yaşanan ciddi sorunlar, özellikle oyun konsollarındaki kötü performans verilerinin ardından Rosen Law adlı bir hukuk şirketi harekete geçti ve CD Projekt RED’den davacı oldu.

Hukuk şirketine göre CD Projekt RED, oyuncuları ve yatırımcıları Cyberpunk 2077 konusunda yanlış yönlendirdi. Yani şirket, oyunun performans sorunlarından haberdar olmasına karşın, kamuoyunda çok konuşulmasını ve popülerliğinin artmasını sağladı.

## Yatırımcıların davaya müdahil olması istendi

Hukuk şirketinin ortaya attığı iddiaların henüz bir kanıtı yok. Ancak oyun şirketinin hisselerindeki ciddi düşüş göz önünde bulundurulursa, yatırımcılar da bu durumdan ciddi anlamda şikayetçi.

Rosen Law bundan ötürü, yatırımcıların ve hatta oyuncuların davaya müdahil olmasını istedi. Şirket bunun için online bir form da oluşturdu.

Bu haberler de ilginizi çekebilir:

- **[CD Projekt RED’den’ Cyberpunk 2077 Açıklaması: ‘Oyunu PlayStation Store’a Geri Getirebilmek İçin Çalışıyoruz’](https://intersiber.com/cd-projekt-redden-cyberpunk-2077-aciklamasi-oyunu-playstation-storea-geri-getirebilmek-icin-calisiyoruz/)**
- **[Sony, Cyberpunk 2077’yi PlayStation Store’dan Kaldırma Kararı Aldı](https://intersiber.com/sony-cyberpunk-2077yi-playstation-storedan-kaldirma-karari-aldi/)**
- **[Cyberpunk 2077’den Steam’de Rekor: Anlık 1,3 Milyon Oyuncu Oynadı](https://intersiber.com/cyberpunk-2077den-steamde-rekor-anlik-13-milyon-oyuncu-oynadi/)**