---
id: 919
title: 'Apple iPhone X Face ID Maske Kullanılarak Aşıldı'
date: '2017-11-16T09:22:41+03:00'
author: 'Hakan Torun'
layout: post
guid: 'https://www.intersiber.com/?p=919'
permalink: /apple-iphone-x-face-id-maske-kullanilarak-asildi/
post_views_count:
    - '825'
image: /wp-content/uploads/2017/11/face-id-unlock.png
categories:
    - Apple
    - Güvenlik
    - 'Ne Nasıl?'
    - 'Öne Çıkan'
tags:
    - '3d printed'
    - apple
    - 'iphone x'
    - 'iphone x face id'
    - 'iphone x maske hack'
---

Apple Iphone serisinin en son duyurulan modeli iPhone X ile birlikte gelen yeni güvenlik altyapısı Face ID, güvenlik araştırmacıları tarafından kırıldı. Toplamda 150$’dan daha az bir maliyetle geliştirilen maske ile cihazın kilidi açıldı.

Apple Face ID teknolojisini ultra güvenli olarak duyurmuştu. Fakat siber güvenlik firması Bkav durumun pek öyle olmadığını ortaya çıkardı. Bkav araştırmacıları, cihaz sahibinin yüzünü 3 boyutlu yazıcı ile basılan maske, 2 boyutlu fotoğraf ve biraz makyaj ile silikondan tekrar oluşturdu. Oluşturulan maske ile iPhone X’un Face ID teknolojisi cihazın gerçek sahibiymiş gibi kandırıldı ve cihaza erişim sağlanmış oldu.

Dünya’da bir çok kullanıcı ve araştırmacı tarafından yapılan maskeler kullanılarak ve farklı yöntemlerle Face ID aşılmaya çalışıldı fakat hiçbiri başarılı olamadı. Bunun nedeni Face ID’nin yapay zekasının nasıl çalıştığının tam olarak anlaşılamamış olmasıydı.

![](https://www.intersiber.com/wp-content/uploads/2017/11/FaceID.png)

iPhone X ekran kilidinin açılması için sahibinin yüzünün yarısını bile görmesi yeterli olmakta. Bu durumu Bkav, “Kendi iPhone X’unuzla deneyebilirsiniz, yüzünüzün yarısını kapladığınızda dahi telefon sizi tanıyacaktır. Bu, tanıma mekanizmasının sandığınız kadar sıkı olmadığını, Apple’ın Face ID’nin yapa zekasına çok fazla güveniyor olduğunu gösteriyor. Maskeyi oluşturmak için yarım yüze ihtiyacımız var. Bizim düşündüğümüzden daha basitti.” şeklinde açıkladı ve maske’nin popüler bir üç boyutlu yazıcı kullanılarak basıldığını, burun kısmının el emeğiyle eklendiğini, diğer kısımlar için 2 boyutlu fotoğraflar kullanıldığını ve bunun bir el üretimi olduğunu ekledi.

Maske toplamda 150$ gibi bir maliyetle oluşturuldu fakat güvenlik şirketinin kaç deneme sonucunda başarıya ulaştığı bilinmiyor.

Herhangi birinin yüzünün modellenmesi ve maske haline getirilmesi uzun bir süreç olduğu için, iPhone X kullanıcılarının kaygılanmasına gerek yok. Yine de güvenliğine önem veren iPhone kullanıcılarına, parmak izi veya Face ID yerine parola kullanmalarını öneriyoruz.