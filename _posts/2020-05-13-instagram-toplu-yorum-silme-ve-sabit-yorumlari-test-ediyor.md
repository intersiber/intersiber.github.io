---
id: 6814
title: 'Instagram, Toplu Yorum Silme ve Sabit Yorumları Test Ediyor'
date: '2020-05-13T10:00:56+03:00'
author: 'Ahmet Can Bilici'
layout: post
guid: 'https://intersiber.com/?p=6814'
permalink: /instagram-toplu-yorum-silme-ve-sabit-yorumlari-test-ediyor/
post_views_count:
    - '57'
image: images/instagram-toplu-yorum-silme-ve-sabit-yorumlari-test-ediyor.png
categories:
    - 'Sosyal Medya'
tags:
    - facebook
    - instagram
---

Instagram, platformu daha pozitif bir mecra haline getirme amacıyla, bir dizi özelliği test sürecine aldı. Platform, aynı anda en fazla 25 yorum olmak üzere toplu yorum silme, birden fazla hesabı engelleme ve kısıtlama özelliğini getirmeyi planlıyor. **Instagram**, bu özelliklerin şu anda test edildiğini ve platformda ‘olumlu bir ortam’ yaratma amacıyla geliştirildiğini belirtti.

**Instagram’da** ayrıca, bir gönderide kimlerin sizi etiketleyip etiketleyemeyeceğine ilişkin daha fazla kontrol sağlama şansınız olacak. Kullanıcılar, sadece takip ettikleri kişilerin bir yorumda, hikayede ya da gönderide kendilerini etiketlemelerine izin vermek isteyebilir. **Gizlilik** **ayarları** sayfasından ulaşılabilen bu düzenleme ile, hesap üzerindeki kontrolünüz artacak.

## Sabit yorum özelliği geliyor

<figure class="wp-block-image size-large">![](images/instagram-yorum-sabitleme-nasil-yapilir.png)</figure>Yeni özellikler arasında, bir gönderinin üzerinde yorum sabitleme seçeneği de olacak. **Instagram** kullanıcıları bu özellikle, gönderilerinin altında, Youtube’da olduğu gibi bazı yorumlarını sabit bir şekilde takipçilerine göstermek isteyebilir. Yeni özellik, içerik oluşturucuların takipçileri ile daha güçlü bir iletişim kurmasına, etkileşimi artırmasına neden olabilir.

## Son 2 çeyrekte 1 buçuk milyondan fazla gönderi kaldırıldı

**Instagram’ın** yeni **özellikleri**, kötüye kullanım için hedef seçilen yüksek takipçili hesaplar için biraz daha faydalı olacak gibi görünüyor. Bunun yanı sıra kurumsal marka hesapları da, yeni özellikleri kullanabilir. Getirilen yeni özelliklerin çevrimiçi zorbalıkla mücadele için düşünüldüğünü belirten Instagram, aynı zamanda taciz ve diğer ihlallerle ilgili verileri de paylaştı. Şirket, 2019’un son çeyreğinde ve 2020’nin ilk çeyreğinde, 1,5 milyon içeriği ihlal nedeniyle kaldırdı.