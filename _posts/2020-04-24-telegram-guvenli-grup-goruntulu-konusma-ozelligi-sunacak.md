---
id: 5909
title: 'Telegram ‘Güvenli’ Grup Görüntülü Konuşma Özelliği Sunacak'
date: '2020-04-24T17:00:38+03:00'
author: 'Ahmet Can Bilici'
layout: post
guid: 'https://intersiber.com/?p=5909'
permalink: /telegram-guvenli-grup-goruntulu-konusma-ozelligi-sunacak/
post_views_count:
    - '108'
image: /wp-content/uploads/2020/04/telegram-guvenli-grup-goruntulu-konusma-ozelligi-sunacak.jpeg
categories:
    - Mobil
tags:
    - telegram
    - zoom
---

Aylık aktif 400 milyon kullanıcısıyla, dünyanın en popüler mesajlaşma uygulamalarından biri olan **Telegram**, bu yıl içinde **grup görüntülü konuşma** özelliğini yayına alacağını duyurdu. Mevcut seçeneklerin güvenli ve kullanılabilir bir yapı sunduğu, ancak yeni özellikle kullanıcılara daha geniş bir iletişim kanalı yaratılacağı ifade edildi.

Aylık 400 milyon kullanıcı barajını geçtiğini duyuran şirket, iki yıl içinde kullanıcı sayısını iki katına çıkarmayı başardığını aktardı.

## Zoom’a gönderme

Şirket, grup görüntülü konuşma özelliğindeki ‘güvenli’ vurgusu ile, son aylarda çeşitli gizlilik ve güvenlik skandallarıyla gündeme gelen video konferans uygulaması **Zoom**’a bir gönderme yaptı. Eleştirmenler, Zoom’da yapılan video görüşmelerinde, **Zoombombing** denilen davetsiz kullanıcıların görüşmelere girme olayının kolaylaştığı ve uçtan uca şifreleme özelliğinin çalışmadığı iddialarıyla, uygulamayı hedef almıştı.

## Her gün 1,5 milyon yeni kullanıcı kazanıyor

<figure class="wp-block-image size-large">![](https://intersiber.com/wp-content/uploads/2020/04/telegram-kullanici-sayisi-kac-milyon.jpeg)</figure>**Telegram**, 300 milyon kullanıcıyı aştıktan sonra, 1 yıl içinde 400 milyon **kullanıcı sayısı**na ulaştı. Aylık 200 milyon aktif kullanıcısı olan 2018 yılındaki kitlesini iki katına çıkaran uygulama, 20’den fazla ülkede en çok indirilen mesajlaşma uygulamaları içinde. Bununla birlikte, uygulamanın ‘sert’ rakibi Whatsapp, 2 milyar kullanıcıya sahip. Ancak Telegram, yüksek bir büyüme hızıyla makası kapatmayı sürdürüyor.

**Telegram**, duyurusunda ayrıca bugün yayına aldığı yeni özellikleri de detaylandırdı. Kullanıcılar, Telegram üzerinde oluşturulan quiz içeriklerine eğitimle ilgili snippet’lar ekleyebilecek. Bunun yanı sıra, uygulamada bulunan 20 bin çıkartmanın yer aldığı bir dizin sunulacak. Telegram ek olarak, macOS uygulaması için yeni özellikler geliştirdiğini aktardı.