---
id: 6702
title: 'Elon Musk: Tesla Ana Fabrikasını Kaliforniya Dışına Taşıyabilir'
date: '2020-05-10T18:00:23+03:00'
author: 'Ahmet Can Bilici'
layout: post
guid: 'https://intersiber.com/?p=6702'
permalink: /elon-musk-tesla-ana-fabrikasini-kaliforniya-disina-tasiyabilir/
post_views_count:
    - '66'
image: images/elon-musk-tesla-ana-fabrikasini-kaliforniya-disina-tasiyabilir.png
categories:
    - 'Elektrikli Otomobil'
tags:
    - koronavirüs
    - tesla
---

**Tesla CEO**’su **Elon** **Musk**, koronavirüs kısıtlamaları nedeniyle kapalı bir halde bekleyen ve araç üretimini durdurmak zorunda kalan ana fabrikayı eyalet dışına taşıyabileceklerini belirtti.

Tesla’nın, Alameda ilçe yönetimine dava açacağını belirten **Musk**, anayasal özgürlüklerine aykırı hareket edildiğini söyledi. Musk’ın bu açıklamalarını, şirketin **ana** **fabrikasını** eyalet dışına taşıma tehdidi izledi.

Musk, **Tesla’nın** gelecekteki üretim programını ve ana merkezini Teksas / Nevada’ya taşıyacağını ifade etti. Musk ayrıca, Tesla’nın Kaliforniya’da kalan son otomobil üreticisi olduğunu vurguladı.

Tesla’nın şu anda bir dava açıp açmadığı ve bu davanın hangi mahkemede görüldüğü bilinmiyor. Eyalet ve federal mahkemeleri hafta sonu nedeniyle kapalı. **Elon** **Musk**, **Twitter’da** diğer bir paylaşımında, Tesla hissedarlarına kısıtlama nedeniyle fabrikanın kapanmasından dolayı doğan zararlardan ötürü dava açmalarını da istedi.

<figure class="wp-block-image size-large">![](images/tesla-fabrikasi.jpg)</figure>Alameda ilçesi, Kaliforniya’nın Fremont bölgesinde yer alan ve San Francisco’nun güneydoğusunda yer alan bir bölge. Tesla’nın gigafactory bölgesinin yer aldığı Alameda’nın yerel yetkilileri, Tesla’nın fabrikayı yeniden açma talebine izin vermedi ve tüm üretimi yasakladı.

Geçtiğimiz hafta, Tesla fabrikada bazı üretim faaliyetlerine devam etmeyi planladığını söylemiş, yerel yetkililer ise buna izin verilmeyeceğini aktarmıştı.

Musk, Tesla’nın ilk çeyrek gelir açıklamasında, fabrikaların kapalı kalmasının şirketin finansal durumu için önemli bir risk olduğunu belirtmişti.

Musk, yaşanan kısıtlamaların ‘demokratik olmadığını’ söylerken, ABD’de **Teksas** ve **Georgia** gibi bazı eyaletler son birkaç haftada, bazı işletmelerin yeniden açılmasına izin vermeye başlamıştı.

Buna karşın, ABD’de basına konuşan bazı **Tesla** çalışanları, Musk’ın fabrikalarda üretimin durması ile ilgili şikayetlerine istinaden, bu yorumların kendilerini endişelendirdiklerini söyledi.

Bir üretim çalışanı, “Benim, ailemin ve iş arkadaşlarım için güvenli ise işe dönebilirim” derken, diğer bir çalışan ise “Evde kalmaya zorlandığımı ya da özgürlüğümün ortadan kaldırıldığını hissetmiyorum” yorumunu yaptı.