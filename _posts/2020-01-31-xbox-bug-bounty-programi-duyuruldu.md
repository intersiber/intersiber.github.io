---
id: 1349
title: 'Xbox Bug Bounty Programı Duyuruldu'
date: '2020-01-31T18:10:59+03:00'
author: 'Hakan Torun'
layout: post
guid: 'https://intersiber.com/?p=1349'
permalink: /xbox-bug-bounty-programi-duyuruldu/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '32'
image: images/microsoft-xbox-bug-bounty-programi-ile-odul-dagitacak.jpeg
categories:
    - Güvenlik
    - 'Öne Çıkan'
tags:
    - 'microsoft xbox'
    - xbox
    - 'xbox bug bounty'
    - 'xbox güvenlik açığı'
---

Microsoft, Xbox ürünü için bir bug bounty programı duyurdu. Program çerçevesinde güvenlik açığı keşfeden araştırmacılara 20.000 $’a kadar ödül verilecek.

Microsoft, oyuncular, güvenlik araştırmacıları ve isteyen herkesin katılabileceği bir [ödül programı](https://www.microsoft.com/en-us/msrc/bounty-xbox) duyurdu. Program çerçevesinde Xbox live ağında ve hizmetlerinde güvenlik açığı bulacak araştırmacılara, 500$ ile 20.000$ arasında ödül verilecek. Microsoft ayrıca hata raporunun kalitesine ve güvenlik açığının etkisine göre daha yüksek ödüllerin ödenebileceğini belirtti.

Ödül programında en yüksek ödeme uzaktan kod çalıştırma keşiflerine yapılacak. Diğer yandan, yetki yükseltilmesi, güvenlik özelliği baypasları, bilgi ifşası ve kimlik sahtekarlıklarını kapsayan keşifler için 5.000 $ ödül verilecek. Microsoft, bug bounty programını herkese açarken, ayrıntılı bir döküman veya video gibi net kanıtlar sunulmasını bekliyor.

Microsoft daha önce Windows 10 işletim sistemi için 250.000 dolara kadar ödeme yapmayı vadettiği bir bug bounty programı da dahil olmak üzere farklı ödül programları başlatmıştı. Microsoft’un Xbox X serisi konsolları ve xCloud oyun streaming servisinden önce böyle bir adım atması Xbox için güvenliği önemsediklerini gösteriyor.