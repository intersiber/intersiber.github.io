---
id: 5236
title: 'Bir Nasa Astronotu Ve İki Rus Kozmonotu Uzaya Gönderildi'
date: '2020-04-09T17:48:52+03:00'
author: 'Beyza Bayrakdar'
layout: post
guid: 'https://intersiber.com/?p=5236'
permalink: /nasa-astronotu-ve-rus-kozmonotlari-uzaya-gonderildi/
post_views_count:
    - '123'
image: images/nasa-astronotu-ve-rus-kozmonotlari-uzaya-gonderildi-scaled.jpg
categories:
    - Uzay
tags:
    - astronot
    - kozmonot
    - 'uluslararası uzay istasyonu'
---

Bir **NASA** astronotu ve iki **Rus** kozmonotu, ön kontrol günlerini karantinada geçirdikten sonra **Uzay İstasyonuna** gönderildi.

NASA astronotu **Chris Cassidy** ve Rus kozmonotları **Anatoly Ivanishin** ve Roscomos’tan **Ivan Vagner** Perşembe sabahı saat **04:55**‘te **Kazakistan**‘dan **Uluslararası Uzay İstasyonu**‘na fırlatıldı. Mürettebat **Soyuz** uzay aracı ile altı saatlik başarılı bir yolculuğun ardından güvenli bir şekilde yörüngeye iniş yaptılar.

<figure class="wp-block-image size-large">![](images/NASA-ASTRONOTU-VE-RUS-KOZMONOTLARI-UZAYA-GÖNDERİLDİ-1600x1067.jpg)</figure>Planlanan lansman, koronavirüs pandemisi nedeniyle birçok olayın ertelendiği veya iptal edildiği bir zamanda gerçekleşti. Seyahat kısıtlamaları nedeniyle bazı astronotların ailelerinin, medya ve endüstri yetkililerinin lansmana katılması engelledi. Lansmana katılanlar birbirinden altı metre mesafe uzaklıkta durdukları ve maske taktıkları görüldü. Uzay istasyonuna fırlatılan astronotlar için alınan sağlık ve güvenlik önlemlerinin çoğu standarttı.

NASA, soğuk algınlığı ve grip gibi hastalıkların gezegenimizden çıkmasını önlemek için uzaya gitmeden önce astronotları karantinaya alma konusunda uzun bir geçmişe sahiptir. Bu konu hakkında NASA’nın **Johnson Uzay Merkezi** iletişim uzmanı **Courtney Beasley**, “Mürettebatın sağlığı ve refahı her zaman çok önemlidir. Tüm mürettebatımız uzaya gönderilmeden önce iki hafta karantina altında kalmalıdır. Bu, uzay istasyonuna vardıklarında hasta olmamalarını ya da bir hastalığı inkübe etmelerini önler ve buna ‘**sağlık stabilizasyonu**‘ denir.” dedi. Bu nedenle mürettebat ABD’de koronavirüs ile ilgili **Hastalık Kontrol ve Önleme Merkezi**‘nde kontrol edildikten sonra iki hafta karantinada kaldılar.

<figure class="wp-block-image size-large">![](images/Soyuz_spacecraft-1600x1090.jpg)</figure>Cassidy ve meslektaşları ISS’teki üç mürettebat üyesine katılacaklar. Görevdeki istasyon sakinleri, Roscosmos’tan **Oleg Skripochka** ve NASA’dan **Jessica Meir** ve **Andrew Morgan 17 Nisan**‘da Dünya’ya dönecekler.