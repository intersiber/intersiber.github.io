---
id: 9607
title: 'MacBook’lar iPhone Hızında Açılacak: Apple, macOS Big Sur’u Tanıttı'
date: '2020-11-11T10:25:02+03:00'
author: 'Ahmet Can Bilici'
layout: post
guid: 'https://intersiber.com/?p=9607'
permalink: /macbooklar-iphone-hizinda-acilacak-apple-macos-big-suru-tanitti/
post_views_count:
    - '47'
image: images/macbook-lar-iphone-hizinda-acilacak-apple-macos-big-sur-u-tanitti.jpg
categories:
    - Apple
tags:
    - apple
    - macbook
    - 'macos big sur'
---

**Apple, dün gece düzenlediği etkinlikte yeni M1 işlemcisi ve MacBook modelleri için gelen yeni işletim sistemi macOS Big Sur’u tanıttı. macOS Big Sur, beklendiği gibi MacBook’larda bir devrim olarak nitelendirilebilecek özelliklerle geldi.**

**Big** **Sur** ismi nereden geliyor diye düşünüyorsanız, Apple’ın merkezinin bulunduğu Kaliforniya’da, doğal güzellikleriyle ünlü kıyı şeridi bölge Big Sur olarak adlandırılıyor.

## macOS Big Sur, M1 işlemcisi ile uyumlu

Apple’ın dün düzenlenen “**One** **More** **Thing**” isimli etkinliğinde, kendi işletim sistemini tanıtmasının beklendiğini [aktarmıştık](https://intersiber.com/one-more-thing-apple-silicon-tabanli-yeni-macbook-modelleri-tanitilacak/). Şirket, Intel işlemciler yerine yeni yonga seti M1’i tanıttı. Ancak bu işlemcinin diğer bir önemli özelliği, yeni macOS işletim sistemi Big Sur oldu. Big Sur’un öne çıkan yönü, Apple’ın M1 işlemcisi ile uyumlu bir şekilde geliştirilmiş olması.

## Apple macOS Big Sur özellikleri: Bizi neler bekliyor?

<figure class="wp-block-image size-large">![](images/macos-big-sur-ozellikleri.jpeg)</figure>**macOS Big Sur**, Apple’ın yeni işletim sistemi ile birlikte çalışacak uygulamaların ve bilgisayarın açılma hızını ciddi bir şekilde artırdı. MacBook modelleri artık, iPad ya da iPhone’un açılma hızına yaklaştı diyebiliriz.

Yeni işletim sistemi, Logic Pro’da 3 kat daha fazla efekt sunacak, popüler video düzenleme uygulaması Final Cut Pro ise 6 kat daha hızlı çalışacak.

Big Sur, Mac’ler güvenlik konusunda da yenilikler sunuyor. Donanım onaylı güvenli başlatma, yüksek performanslı şifreleme özellikleri de beraberinde geliyor.

İşlemcinin değişimi, akıllara M1 işlemcili MacBook’larda Intel uyumlu uygulamalar kullanılabilecek mi sorusunu da getiriyor. Apple, **Rosetta 2** uygulaması ile uygulamaların, iki işlemcili Mac’lerde de sorussuz çalışacağını ifade etti.

**Big** **Sur’un** en önemli yönü, tüm **iOS** **uygulamalarının** Mac’te çalışabilmesi olacak. **M1** **işlemci** ile mümkün olacak bu özellik, artık iPhone’daki tüm uygulamaların MacBook’larda da çalışmasını sağlayacak gibi görünüyor.

Etkinlikte ayrıca **Mac** **Catalyst** uygulaması da tanıtılan diğer yenilikler içinde. Bu teknoloji ile uygulama geliştiriciler, iPad uygulamalarını MacOS’e entegre edebilecek. Dolayısı ile iPad uygulamaları Mac uygulaması olarak da kullanılacak.

macOS Big Sur’un perşembe günü yayınlanması bekleniyor.