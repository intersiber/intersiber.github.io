---
id: 6106
title: 'Twitter, SMS İle Tweet Özelliğini Birkaç Ülke Dışında Kaldırıyor'
date: '2020-04-28T11:30:39+03:00'
author: 'Ahmet Can Bilici'
layout: post
guid: 'https://intersiber.com/?p=6106'
permalink: /twitter-sms-ile-tweet-ozelligini-birkac-ulke-disinda-kaldiriyor/
post_views_count:
    - '67'
image: /wp-content/uploads/2020/04/twitter-sms-ile-tweet-ozelligini-birkac-ulke-disinde-kaldiriyor.jpeg
categories:
    - 'Sosyal Medya'
tags:
    - sms
    - twitter
---

**Twitter**, kurulduğu dönemde orijinal özelliği olan **SMS** üzerinden paylaşım sistemini, birkaç ülke dışında tüm ülkelerde devre dışı bıraktı.

Uygulama ve web site üzerinden Twitter’ı kullanan, kullanıcıların büyük kısmı bu haber için heyecanlanmayabilir. Ancak **Twitter**’da hem paylaşım yapmak hem de tweetleri okumak için, **SMS özelliği**ni kullananlar vardı. Yapılan güncellemeyle ilgili şikayetler de, SMS ile tweetleri takip edenlerden geldi.

## Twitter için bir dönemin sonu

Yapılan değişiklik, Twitter için bir dönemin sonuna işaret ediyor. Uygulama ilk ortaya çıktığında, SMS üzerinden gönderilen paylaşımlara odaklı inşa edilmişti. 140 karakterlik ilk tweet metni sınırı da, SMS sınırının 140 karakter olmasındandı. İnsanlar, telefonlarından SMS göndererek ve alarak tweetleri takip edebiliyordu. Ancak akıllı telefon kullanımının gitgide artması, bu özelliği oldukça gölgede bıraktı.

## Gerekçe ‘güvenlik sorunları’

<figure class="wp-block-image size-large">![](https://intersiber.com/wp-content/uploads/2020/04/twitter-kurucusu-jack-dorsey.jpeg)</figure>Twitter, Eylül ayında çeşitli güvenlik sorunları nedeniyle SMS ile metin tweeti oluşturma özelliğini devre dışı bırakmıştı. Bunun nedeni, hackerların CEO Jack Dorsey’in telefonuna erişip, hesabından SMS ile tweet atmaları oldu. Bu olayın ardından Twitter, birkaç konum dışında SMS yoluyla tweet göndermeyi hemen devre dışı bıraktı.

Bir **Twitter** yetkilisi, son güncellemenin “insanların hesaplarını güvende tutması için” yardımcı olan bir yapı. Tweet gönderme dışında, tweet alma uygulamasının kaldırılmasının nedenlerinden biri olarak da, şirketin ‘reklam gösteremeyeceği’ bir kitleye verdiği hizmet olarak değerlendiriliyor.

Şirket sözcüsü, “Özelliğe güvenen birkaç ülke dışında **SMS özelliği** tüm ülkelerde kaldırıldı. Ancak kimlik doğrulama gibi önemli konularda, Twitter size SMS göndermeye devam edecek” dedi.