---
id: 10192
title: 'İddia: Apple’ın Otomobili En Erken 2028’de Tanıtılacak'
date: '2020-12-28T13:18:43+03:00'
author: 'Ahmet Can Bilici'
layout: post
guid: 'https://intersiber.com/?p=10192'
permalink: /iddia-applein-otomobili-en-erken-2028de-tanitilacak/
post_views_count:
    - '12'
image: images/apple-otomobili-en-erken-2028-de-tanitilacak.png
categories:
    - Apple
    - 'Elektrikli Otomobil'
tags:
    - apple
    - 'apple otomobil'
    - otomobil
    - tesla
---

Apple’ın ürün ve projeleriyle ilgili, yüksek doğruluk oranıyla paylaştığı sızıntı bilgileri ile meşhur analist Ming Chi Kuo’ya göre şirket, otomobil lansmanını en iyi ihtimalle 2028’de gerçekleştirebilir.

Apple, geçtiğimiz günlerde ilginç bir haberle gündeme gelmişti. Bazı otomobil tedarikçileri, Apple’ın otomobil projesinde gaza bastığını ve 2021’de lansmanın gerçekleşebileceğini aktarmıştı. Gelen son iddialar ise aksi yönde.

## Lansman en iyi ihtimalle 2028’de olacak

Apple’a ilişkin tahminleriyle ünlü analist Ming Chi Kuo, Apple’ın otomobil lansmanının 2021’de olacağını söyleyen kaynakları yalanladı. Kuo’ya göre bu iddiaların nedeni, şirket hisselerini yükseltmek. Kuo, Apple Otomobil lansmanının 2028’den önce gerçekleşmesinin imkansız olduğunu söyledi.

## Yapay zeka ve yazılım ön planda olacak

Apple’ın otomobil projesinin 2021’de tanıtılacağına ilişkin bilgiler, Tayvanlı otomobil parçası tedarikçilerinden gelmişti. Üreticiler Apple otomobili için parça üretmeye başladıklarını söylemişti. Bazı analistler ise, Apple’ın otomobilinin 2024’te tanıtılacağını söyledi.

Kuo’ya göre 2021 ve 2024, otomobil lansmanı için erken. Kuo, Apple’ın otomobilinde donanım ve parçadan ziyade, yazılım ve yapay zekaya odaklanacak. Basit bir otomobil olmayacağını ifade eden analist, otomobilin 2028 yılında tanıtılmasının en iyi olasılık olduğunu belirtti. Bazı kaynaklar, Apple’ın otomobillerinde LiDAR sensörünü kullanacağını aktarıyor.

Apple’ın otomobilinin gelecek yıl tanıtılacağı iddiası, şirket hisselerini yükseltmiş, elektrikli otomobil üreticisi Tesla hisselerini ise düşürmüştü.

Bu haberler de ilginizi çekebilir:

- **[Apple’la Dalga Geçmişti: Xiaomi, Mi 11 Kutusunda Şarj Cihazı Vermeyecek](https://intersiber.com/applela-dalga-gecmisti-xiaomi-mi-11-kutusunda-sarj-cihazi-vermeyecek/)**
- **[Elon Musk’tan Apple’ın Otomobil Projesiyle İlgili Açıklama: ‘Zamanında Tesla’yı Apple’a Satmak İstedim’](https://intersiber.com/elon-musktan-applein-otomobil-projesiyle-ilgili-aciklama-zamaninda-teslayi-applea-satmak-istedim/)**
- **[Apple Otomobil Pazarına Giriyor: 2024’te Kendi Batarya Teknolojisi İle Binek Araç Üretecek](https://intersiber.com/apple-otomobil-pazarina-giriyor-2024te-kendi-batarya-teknolojisi-ile-binek-arac-uretecek/)**