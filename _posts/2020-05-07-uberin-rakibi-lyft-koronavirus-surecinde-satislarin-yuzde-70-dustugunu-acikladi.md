---
id: 6551
title: 'Uber’in Rakibi Lyft, Koronavirüs Sürecinde Satışların Yüzde 70 Düştüğünü Açıkladı'
date: '2020-05-07T15:30:28+03:00'
author: 'Ahmet Can Bilici'
layout: post
guid: 'https://intersiber.com/?p=6551'
permalink: /uberin-rakibi-lyft-koronavirus-surecinde-satislarin-yuzde-70-dustugunu-acikladi/
post_views_count:
    - '41'
image: /wp-content/uploads/2020/05/uber-in-rakibi-lyft-koronavirus-surecinde-satislarin-yuzde-70-dustugunu-acikladi.jpeg
categories:
    - Girişim
tags:
    - koronavirüs
    - lyft
---

**Koronavirüs** salgınından en çok etkilenenler arasında, Uber gibi özel taksi çağırma hizmetleri yer alıyor. **Uber’in** en büyük rakibi Lyft’in genel müdürleri, geçtiğimiz gün şirket yatırımcıları ile bir toplantı düzenledi. **Lyft** yetkilileri, yatırımcılara koronavirüs salgını nedeniyle satışların, geçen yıla oranla yüzde 70 düştüğünü söyledi. Şirketin sürüş hacmi Nisan ayının ikinci haftasında dip seviyeye geriledi ve yıllık olarak yüzde 75 düştü. 15 Nisan’ın ardındansa, düzelme emarelerinin görülmesi ile, kademeli bir artış yaşandı.

Salgının en çok etkilediği ülkeler arasında yer alan ABD’deki sert kısıtlamalar, Uber gibi Lyft’e de adeta “can çekiştiriyor” ve normalleşme sağlanmadığı müddetçe, şirketin olumlu bir rotaya girmesi zor görünüyor. **Lyft** **CEO’su** Logan Green, konuyla ilgili “Nihai iyileşmenin gidişatını ve zamanlamasını tahmin edemeyiz” yorumunda bulundu ve “Makro ekonomik trendlerin işimizi olumsuz etkilemeye devam edeceği açık görünüyor” dedi.

## Bin çalışanını işten çıkardı

<figure class="wp-block-image size-large">![](https://intersiber.com/wp-content/uploads/2020/05/lyft-nedir-lyft-koronavirus-kazanc-raporu.jpeg)</figure>**Lyft**, içinde bulunduğu zor durumda ayakta kalmak adına yaklaşık bin çalışanını işten çıkarma kararı aldı. Bu sayı, Lyft’in iş gücünün yaklaşık yüzde 17’sine tekabül ediyor.

Şirket, 2020’nin ilk çeyrek kazanç raporunda geçtiğimiz yılın ilk çeyreğine göre yüzde 23 artışla 955 milyon dolar gelir sağlamış olsa da, 398 milyon dolar net zarar etti. Ancak birçok şirket için geçerli olan durum, Lyft için de geçerli. En kötüsü henüz gelmedi ve yılın 2. çeyreği çok daha acımasız bir mali tablo sunabilir. **Lyft’in** **kullanıcı** **sayısı** geçen yıla göre yüzde 3 arttı ancak bu durum, zararı engelleyemedi.