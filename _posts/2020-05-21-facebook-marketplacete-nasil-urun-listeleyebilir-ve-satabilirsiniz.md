---
id: 7328
title: 'Facebook Marketplace’te Nasıl Ürün Listeleyebilir ve Satabilirsiniz?'
date: '2020-05-21T18:00:49+03:00'
author: 'Ahmet Can Bilici'
layout: post
guid: 'https://intersiber.com/?p=7328'
permalink: /facebook-marketplacete-nasil-urun-listeleyebilir-ve-satabilirsiniz/
post_views_count:
    - '85'
image: images/facebook-marketplace-te-nasil-urun-listeleyebilir-ve-satabilirsiniz.jpeg
categories:
    - 'Sosyal Medya'
tags:
    - e-ticaret
    - facebook
---

**Facebook** **Marketplace**, **e-ticaret** alanında yepyeni bir soluk getirebilir. Zira dünyanın en büyük sosyal ağı, ürün listeleme ya da satın alma işlemlerini, pratik bir süreç ile sunuyor. Ücretsiz olarak ürün satabileceğiniz **Facebook** **Marketplace’te**, birkaç dakika içinde satılacak ürünleri listeleyebilirsiniz. Bunun için, satış ilanında ne tür bir ürün koyduğunuzu, ne kadar ücret istediğinizi ve ürün ilanınızı kimlerin görmesini istediğinizi belirtmeniz yeterli. Bunun yanında, Facebook’un pazar yerinde listelediğiniz ürünler için en az 1 fotoğraf eklemeniz zorunlu.

## Facebook Marketplace’te nasıl satış yapılır?

<figure class="wp-block-image size-large">![](images/facebook-ta-urun-satisi-nasil-yapilir.png)</figure>- Facebook’un yeni pazar yerinde satış yapmak için, ilk yapmanız gereken, Facebook’a giriş yaparak [facebook.com/marketplace](http://facebook.com/marketplace) adresine giriş yapmak. Sayfaya eriştiğinizde, halihazırda satılan ürünleri göreceksiniz.
- Marketplace ekranında, sol taraftaki konum ikonunun üzerinde, “Bir şey sat” butonunu göreceksiniz. Butona tıkladığınızda, satmaya çalıştığınız ürünle ilgili detayları girebileceğiniz bir pencere açılacak. İkinci el bir eşya, otomobil ve hatta kiralık evi, burada listeleyebilirsiniz.
- Yeni **ürün** **listeleme** sayfasında, **satış** başlığı, **fiyat**, **konum** ve kategori sizden istenen bilgiler. Bunun yanı sıra tekli ürün listeleyebileceğiniz gibi, stoklu ürün de listeleyebilirsiniz. Bir ürün satış sayfasında en fazla 10 fotoğraf yer alabilir.
- Satış öğesi ile ilgili ayrıntıları girmenizin ardından, ekranın sağ alt köşesindeki “ileri” butonuna tıklayın ve ilanınızın, hangi gruplarda yayınlanmasını istediğinizi onaylayın.
- Satış yeri olarak **Marketplace** otomatik seçilecektir. Buna ek olarak üye olduğunuz gruplar satışla ilgiliyse, adı geçen grubun sağ tarafındaki küçük daireye tıklayarak, ilanınızın buralarda da yayınlanmasını sağlayabilirsiniz.
- Grupları belirledikten sonra, “gönder” butonuna tıkladığınızda ilanınız yayınlanacaktır. Ürününüzle ilgilenen Facebook kullanıcıları, sizinle iletişim kurabilir.