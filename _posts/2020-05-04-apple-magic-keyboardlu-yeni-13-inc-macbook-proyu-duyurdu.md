---
id: 6386
title: 'Apple, Magic Keyboard&#8217;lu Yeni 13 İnç MacBook Pro’yu Duyurdu'
date: '2020-05-04T16:58:47+03:00'
author: 'Ahmet Can Bilici'
layout: post
guid: 'https://intersiber.com/?p=6386'
permalink: /apple-magic-keyboardlu-yeni-13-inc-macbook-proyu-duyurdu/
post_views_count:
    - '72'
image: /wp-content/uploads/2020/05/apple-magic-klavyeli-yeni-13-inc-macbook-pro-modelini-duyurdu.png
categories:
    - Apple
    - 'Dizüstü Bilgisayar'
tags:
    - macbook
---

Apple’ın uzun bir süredir beklenen Magic Keyboard’lu 13 inçlik **yeni** **MacBook** **Pro** modeli duyuruldu. Opsiyonel Intel 10. nesil işlemciye sahip olan model, 1299 dolardan piyasaya çıkacak. Mevcut MacBook Pro’ların bazı özellikler bakımından gelişmiş bir sürümü olan yeni model, aynı zamanda bir dönemin sonuna işaret ediyor. Apple, birçok kullanıcısının ‘memnun kalmadığı’ kelebek klavye konseptini de noktaladı.

<figure class="wp-block-image size-large">![](https://intersiber.com/wp-content/uploads/2020/05/yeni-macbook-pro-ozellikleri.jpeg)</figure>**Apple**, gelen eleştirilerin ardından kelebek klavyeli modelleri hızlı bir şekilde değiştirdi. 16 inç **MacBook** **Pro** 2019 yılında duyurulmuştu ve bunu, Mart ayında Magic Keyboard ile yenilenmiş MacBook Air izledi. Apple, altı ay içinde tüm dizüstü bilgisayar modellerinde klavye konseptini tamamen değiştirdi. Kelebek klavye mekanizması için, şirket 2015 yılından beri çalışıyordu.

Son **MacBook** **Pro** modelinde olduğu gibi bu modelde de, Thunderbold 3 / USB-C konektörleri sunuyor. Touch Bar’ın yanı sıra aynı zamanda Touch ID parmak izi sensörü de modelde yer alıyor.

13 inç MacBook Pro, artık daha da hızlı. 3733MHz RAM’e sahip model, 32 GB’a kadar yükseltilebiliyor ve depolama alanı da 4TB’a kadar tamamlanabiliyor. Apple, 10. nesil Intel işlemcilerin 4.1 Ghz’e kadar turbo güçlendirmeye sahip olduğunu ve yeni nesil Intel Iris grafiklerinin, Pro Display XDR’ı tam 6K çözünürlükte desteklediğini belirtiyor.

MacBook Pro’nun temel modeli, 128GB ve 256GB depolama alanı seçenekleri ile geliyor. 1299 dolardan başlayan modelin fiyatı, opsiyonel özelliklere bağlı olarak yükseliyor. Intel işlemci ve 16GB RAM seçeneği, fiyatı etkileyen bir faktör.

Apple, 13 inçlik ekranın 500 nit parlaklığa ulaşabileceğini belirtirken, P3 geniş renk gamının desteklendiğini söylüyor. Apple’ın [web sitesinde](https://www.apple.com/tr/macbook-pro-13/) sipariş verilebilen modeller, bu hafta içinde yetkili Apple mağazalarına ulaşacak. Eğitimciler, temel modelde 100 dolar daha uygun fiyatla, MacBook Pro sahibi olabilir.