---
id: 10019
title: 'Google, Masaüstü Aramaları İçin Karanlık Modu Test Ediyor'
date: '2020-12-14T11:26:10+03:00'
author: 'Ahmet Can Bilici'
layout: post
guid: 'https://intersiber.com/?p=10019'
permalink: /google-masaustu-aramalari-icin-karanlik-modu-test-ediyor/
post_views_count:
    - '24'
image: images/google-masaustu-aramalari-icin-karanlik-modu-test-ediyor.png
categories:
    - Genel
tags:
    - google
    - 'google arama'
    - 'karanlık mod'
    - 'karanlık tema'
---

**Karanlık** **mod**, son yıllarda gerek pil verimliliği gerek de kullanıcı deneyimi tarafında göz yormaması açısından birçok platform tarafından sunulan bir özellik. **Google**’ın da masaüstü arama servisinde karanlık modu test ettiği iddia edildi ve ekran görüntüleri paylaşıldı.

İnternet platformları, uygulamalar ve işletim sistemlerinin birer birer geçiş yaptığı karanlık mod özelliği, akşam saatlerinde birçok kullanıcının tercih ettiği bir özellik. Gelen bilgilere göre arama motoru devi **Google**, arama anasayfasında bu modu test ediyor.

## Google Arama’nın karanlık modu nasıl görünecek?

<figure class="wp-block-image size-large">![](images/google-karanlik-mod-ozelligi-1600x900.png)</figure>9to5Google’ın ulaştığı ekran görüntülerinde, **Google**’ın **karanlık** **mod** testlerinde arka planın koyu siyah-gri bir tona büründüğü, logonun ise beyaz olduğu görülüyor. Buna ek olarak karanlık modda butonların rengi de mavi olarak belirlenmiş.

Google’ın **karanlık** **mod** testleri sürerken, sürecin ne zaman sona ereceği ve bu özelliğin tüm kullanıcılara sunulacağı henüz bilinmiyor. Beklenen ise, birkaç ay içinde bu özelliğin herkese sunulması.

## Chrome belli sitelerde karanlık modu test ediyor

**Google’ın** **karanlık** **mod** süreci şu anda A/B test sürecinde. A/B testlerinde, benzeri kitlelere gösterilen farklı sürümler ile kullanıcı davranışları analiz ediliyor.

Karanlık tema hem Windows hem de macOS işletim sistemlerinde bir süredir var. Buna ek olarak Google Chrome’da, bazı sitelerde karanlık mod sunuyor.

Google, her ne kadar arama anasayfasında bunu uygulamasa da, YouTube ve Google Keep gibi hizmetlerinde karanlık modu sunuyor.

Bu haberler de ilginizi çekebilir:

- **[Rekabet Kurumu, 200 Milyon TL’lik Ceza Kesmişti: Google’dan ‘Yanlış Anlama’ Açıklaması](https://intersiber.com/rekabet-kurumu-200-milyon-tllik-ceza-kesmisti-googledan-yanlis-anlama-aciklamasi/)**
- **[Google Meet’te Arka Plan Nasıl Değiştirilir?](https://intersiber.com/google-meette-arka-plan-nasil-degistirilir/)**
- **[Teknoloji Devleri Gelirlerini Artırdı: Apple, Amazon, Facebook ve Google’ın Son Çeyrek Verileri Nasıl?](https://intersiber.com/teknoloji-devleri-gelirlerini-artirdi-apple-amazon-facebook-ve-googlein-son-ceyrek-verileri-nasil/)**