---
id: 3269
title: 'Apple Temizlik Kılavuzunu Güncelledi: iPhone Nasıl Dezenfekte Edilir?'
date: '2020-03-12T14:45:00+03:00'
author: 'Batuhan Şahin'
layout: post
guid: 'https://intersiber.com/?p=3269'
permalink: /apple-temizlik-kilavuzunu-guncelledi-iphone-nasil-dezenfekte-edilir/
post_views_count:
    - '98'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/iphone-nasil-dezenfekte-edilir.jpg
categories:
    - Apple
tags:
    - apple
    - dezenfekte
    - 'iphone dezenfekte'
    - 'iphone nasıl dezenfekte edilir'
    - temizlik
---

Apple şu sıralar iPhone’larda dezenfekte edici mendil kullanmanın uygun olduğunu söylüyor. Daha önce Apple, ürünlerinde dezenfekte edici mendiller kullanılmamasını öneriyordu, CDC ise COVID-19’a karşı dezenfekte edici temizlik ürünleriyle korunmanın iyi bir fikir olduğunu söylüyor. Peki iPhone ve diğer Apple ürünleri nasıl dezenfekte edilmeli?

Genel olarak, **Apple** gibi cihaz üreticileri sert dezenfektanlara karşı çıkıyor çünkü akıllı telefonunuzun ekranındaki oleofobik kaplamayı yıpratabilirler. Bu kaplama, parmak izlerinin ve lekelerin akıllı telefonunuzun ekranına yapışmasını önlemeye yardımcı olan yağ itici bir kaplamadır.

Bu kaplama, telefonunuzu kullanırken doğal ve yavaş bir şekilde yıpranır, ancak sert temizleyiciler daha hızlı yıpranmasına neden olabilir.

<figure class="wp-block-image size-large">![](images/appledezenfeksiyon-1600x1053.jpg)</figure>9 Mart 2020’de **Apple**, dezenfekte edici mendillerin iPhone, iPad, MacBook ve diğer Apple ürünlerini temizlemenin kabul edilebilir bir yolu olduğunu söylemek [için resmi temizlik kılavuzunu](https://support.apple.com/en-us/HT204172) güncelledi.

**Apple** özellikle “%70 izopropil alkollü mendil veya Clorox Dezenfekte Mendil” kullanmanız gerektiğini söylüyor. İçinde çamaşır suyu olan hiçbir şey kullanmayın.

Apple, mendillerin dezenfekte için kullanılmasını ve spreylerin dezenfekte için kullanılma-ma-sını öneriyor. Spreyiniz varsa, yumuşak, tüy bırakmayan mikrofiber gibi bir beze püskürtmeli ve doğrudan püskürtmek yerine iPhone’unuzu veya başka bir Apple ürününü silmek için böyle bir bezi kullanmalısınız. **Apple**, “aşındırıcı bezlerden, havlulardan, kağıt havlulardan veya benzeri eşyalardan kaçınmanız gerektiğini” söylüyor. Cihazlarınızı asla herhangi bir temizleme çözeltisine daldırmayın.

Mendilinizle “Apple ürününüzün ekran, klavye veya diğer dış yüzeyler gibi sert, gözeneksiz yüzeylerini hafifçe silebilirsiniz.”

Kaplamayı olabildiğince korumak için hafifçe sildiğinizden emin olun ve aşırı silmekten kaçının. Dezenfekte edici tek bir mendil bunu yapmanıza yardımcı olacaktır.

Silerken, herhangi bir açıklıkta cihazın nem almasından kaçının. Temizleme solüsyonlarından herhangi birinin hoparlör ızgarasına veya iPhone’un Lightning portuna damlamasına izin vermeyin. Bu, telefonunuzun donanımına zarar verebilir.

**Apple**, kumaş veya deri yüzeylerde temizleme solüsyonlarının kullanılmasına karşı uyarıyor. Örneğin, iPhone’unuz için bir Apple deri kılıfınız varsa, bunun üzerinde dezenfekte edici mendil kullanmaktan kaçınmalısınız. Bu deri malzemeye zarar verebilir. Ancak, dezenfekte edici mendili, örneğin plastik veya silikon bir kılıfınız varsa, silmek için kullanabilirsiniz.