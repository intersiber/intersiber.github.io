---
id: 6269
title: 'Whatsapp’tan İsrailli Casus Yazılım Şirketine Dava'
date: '2020-05-01T16:50:59+03:00'
author: 'Ahmet Can Bilici'
layout: post
guid: 'https://intersiber.com/?p=6269'
permalink: /whatsapptan-israilli-casus-yazilim-sirketine-dava/
post_views_count:
    - '18'
image: images/whatsapp-tan-israilli-casus-yazilim-sirketine-dava-scaled.jpg
categories:
    - Güvenlik
tags:
    - 'nso group'
---

Bin 400 **Whatsapp** kullanıcısının hacklendiği skandalın ardından Whatsapp, mahkemeye başvurdu. İsrailli casus yazılım şirketi **NSO Group**’un, ABD’deki sunucuları kullanarak üst düzey insanları hacklediğini belirten şirket, İsrailli NSO Group’tan şikayetçi olduk. Hacklenenler arasında hükümet yetkililerinin yanı sıra gazeteciler de bulunuyor.

**Whatsapp** bunun yanı sıra, hacklenme olayı kapsamında şirketin Hindistan ve Ruanda’da muhalif isimlerin hacklenmesi olayında da sorumlu olduğunu öne sürdü.

**NSO** **Group**, geliştirdiği yazılımların yıllardır hükümet kanadındaki isimler tarafından satın alındığını ve teröristler ile suçluları takip etmek için kullanıldığını söylüyor. Geçmişte yazılımlarının Suudi Arabistan’da ve bazı Latin Amerika ülkelerinde kullanıldığı bilinen şirket, programlarının kullanımına dair bir bilgiye sahip olmadığını belirtti.

## Pegasus isimli casus yazılım, hedeftekileri nasıl avladı?

<figure class="wp-block-image size-large">![](images/casus-yazilim-sirketi-nso-group-israil-1600x1000.jpg)</figure>Whatsapp, NSO Group tarafından geliştirilen **Pegasus** isimli **yazılım**ın, hedefindeki isimlerin bilgilerine nasıl erişildiğini de aktardı. Şirket, hack kurbanlarının Pegasus’tan etkilenmesi için telefon görüşmeleri aldığını söyledi. Whatsapp açıklamasında, “İsrailli şirket, Pegasus’u kullanıcıların cihazlarına yükledikten sonra güncellemek için bir ağ kullandı. NSO tarafından kontrol edilen bilgisayarlar operasyonu yönetti” ifadesini kullandı.

Whatsapp’ın, “**yetkisiz erişim**” elde etmekle suçladığı yazılım şirketi, verdiği yasal yanıtta “müşterilerin bu araçları nasıl kullandığına dair bir fikri olmadığını” yineledi. Şirket, ürünlerinin terörizmi durdurmak ve suçları azaltmak” amacı ile geliştirildiğini ifade etti.

**Whatsapp** ve **NSO** arasındaki süreç mahkemelere taşınırken, NSO yakın dönemde koronavirüsle ilgili geliştirdiği bir takip programıyla da gündeme geldi. Şirketin Fleming isimli programı, koronavirüs bulaşmış kişilerle kimlerin temas kurduğunu takip etme amacı ile verileri kullanıyor. ABD basınında bu durum geniş yer buldu ve, casus yazılım ile gündeme gelen NSO Group’un ürünlerinin ülkede pazarlandığı ifade edildi.