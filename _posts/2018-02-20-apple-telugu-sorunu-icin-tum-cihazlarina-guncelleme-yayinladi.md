---
id: 952
title: 'Apple Telugu Sorunu İçin Tüm Cihazlarına Güncelleme Yayınladı'
date: '2018-02-20T22:35:50+03:00'
author: 'Hakan Torun'
layout: post
guid: 'https://www.intersiber.com/?p=952'
permalink: /apple-telugu-sorunu-icin-tum-cihazlarina-guncelleme-yayinladi/
post_views_count:
    - '237'
image: images/iphone-x.jpg
categories:
    - Apple
    - 'Öne Çıkan'
---

Geçtiğimiz günlerde, Apple cihazlarını etkileyen bir açık ortaya çıkmış ve tek karakter içeren bir mesajın alıcı tarafından okunması ile birlikte uygulamalar kullanılamaz, Apple mesajlaşma uygulamalarına erişim sağlanamaz olmuştu. *([Tek Karakterlik Mesaj Apple Cihazlarını Kilitliyor](https://www.intersiber.com/tek-karakterlik-mesaj-apple-cihazlarini-kilitliyor/))*

Hindistan’da konuşulan bir dilden, tek bir karakterin gönderilmesi sonucunda uygulamaların çökmesi açığın basit gibi görünse de ne kadar büyük etkilere sahip olduğunu gösterdi. Öyle ki, bir Twitter kullanıcısı Telugu karakteri içeren bir twit attı ve durumunu beğenen iPhone kullanıcılarının Twitter uygulamalarını çökertmeyi başardı.

![](https://www.intersiber.comimages/telugu-bug-twitter.jpg)

Apple’ın halihazırda halka açık beta sürümünde var olmayan bu açık için Apple 11.3 sürümü öncesinde güncelleme yayınlamak zorunda kaldı.

Apple açıktan kaynaklanan sorunların giderilmesi amacıyla tüm cihazları için güncelleme yayınladı. iOS 11.2.6 sürüm güncellemesi ile açık kapatıldı. Apple Watch için OS 4.2.3, Apple Tv’ler için tvOS 11.2.6 ve Mac’ler için macOS 10.13.3 sürüm kodlarıyla güncellemeler yayınlandı. Açıktan korunmak için cihazlarınızı güncellemeniz gerekmekte.