---
id: 9456
title: 'Profesyoneller Gibi Tasarım Yapın: Canva Nasıl Kullanılır?'
date: '2020-10-31T23:30:10+03:00'
author: 'Ahmet Can Bilici'
layout: post
guid: 'https://intersiber.com/?p=9456'
permalink: /profesyoneller-gibi-tasarim-yapin-canva-nasil-kullanilir/
post_views_count:
    - '66'
image: /wp-content/uploads/2020/10/profesyoneller-gibi-tasarim-yapin-canva-nedir-nasil-kullanilir.png
categories:
    - Genel
tags:
    - canva
---

Photoshop gibi araçlar, tasarım konusunda çok yönlü özellikler sunması ile oldukça popüler. Ancak giriş düzeyde dahi tasarım bilgisine sahip olsanız, çeşitli anlarda bir logo, sosyal medya gönderisi tasarımı ya da sunum yapmanız gerekebilir. **Canva**, bu gibi durumlarda hayat kurtaran harika bir uygulama. Tasarım bilginiz olmadan ilgi çekici görsel içerikler oluşturabilirsiniz.

## Canva nedir?

Canva, yüksek kalitede görsel içerik oluşturmanızı sağlayan çevrimiçi bir grafik tasarım platformu. Milyonlarca insan, sosyal medya içerikleri, poster, dijital davetiyeler, sunum, kartvizit ve broşürler gibi içerikler için Canva’yı kullanıyor.

<figure class="wp-block-image size-large">![](https://intersiber.com/wp-content/uploads/2020/10/canva-nedir.jpg)</figure>Adobe Photoshop ya da Illustrator gibi araçların aksine Canva, basit arayüzü ile herkes tarafından kullanılabilen bir yapıda. Web’in yanı sıra Android ve iOS için mobil uygulama olarak da Canva’yı kullanabilirsiniz.

Bireysel kullanıcılar için, farklı işlevsellik seviyeleri sunan Canva, ücretsiz plana da sahip. Canva üyelik modelleri şu şekilde:

- **Ücretsiz** **hesap**: Canva, ücretsiz hesap modelinde, tasarım yapabilmeniz için gerekli birçok işlev sunuluyor. Çok üst düzey bir tasarım ihtiyacınız yoksa, Canva’nın ücretsiz modeli işinizi görecektir.
- **Pro** **hesap**: Aylık 10 dolar olan Canva pro hesap, eş şablonların yanı sıra grafikler, yazı tipleri ve fotoğraflar içeriyor. Ayrıca kullanıcıların şeffaf PNG’ler kaydetmesine, özel şablonlar oluşturmasına ve kendi yazı tiplerini yüklemesine olanak tanır.
- **Kurumsal** **hesap**: Aylık 30 dolar, yani yaklaşık 250 TL olan kurumsal hesap, şirketler için sunulan bir model. Proje iş akışları, grup için sunulmuş kaynaklar ve sınırsız bulut depolama sunar.

## Canva şablonları ve kaynakları

**Canva’nın** en kullanışlı özelliği, geniş şablon yelpazesi. **Ücretsiz** bir hesapla bile, yüzden fazla tasarım türünde binlerce şablon var. Kişisel bir özgeçmişten Instagram gönderisine kadar birçok konuda tasarım ihtiyacınızı, Canva ile karşılayabilirsiniz. Ancak birçok şablon ve kaynak, Pro ve kurumsal hesap kullanıcıları için sunulmuştur.

Bir şablon seçmek için Canva anasayfasına gidin. Burada, ana sayfada önerilen şablonlardan birini kullanabilirsiniz. Menüde kullanıma göre kategorize edilmiş farklı şablonlar göreceksiniz.

Kategoriler arasında sosyal medya, kişisel, iş pazarlama ve eğitim yer alıyor.

<figure class="wp-block-image size-large">![](https://intersiber.com/wp-content/uploads/2020/10/canva-gorsel-icerik-kategorileri.png)</figure>Canva şablonları, aşağıdaki öğeleri içerir:

- **Vektörler** ve **grafikler**: Vektör ve grafikler arasında şekiller, çıkartmalar, çerçeveler ya da animasyonlu simgeler yer alır.
- **Stok** **görüntüler**: Canva, geniş bir stok görsel kitaplığına sahip. Shutterstock ya da Getty gibi, stok fotoğraf platformlarının sunduğu içeriklere alternatif olarak, Canva’nın fotoğraflarını kullanabilirsiniz.
- **Yazı** **tipi** **grupları**: Bunlar, Canva tasarımcıları tarafından seçilen yazı tipi formlarıdır.
- **Sayfa** **düzenleri**: Sunumlar, broşürler ya da farklı temalar için sunulmuş şablonlardır. Google Slides ya da Powerpoint’e benzer birçok hazır şablon bulacaksınız.

## Canva’da tasarım yapmak

**Canva’da**, web ya da mobil üzerinden hızlı bir **tasarım** **yapmak** için şu adımları atmanız gerekiyor:

- Öncelikle, yapacağınız tasarımın formunu belirleyin. Bir logo, slayt ya da sosyal medya gönderisi seçebilirsiniz.
- Sonraki aşamada, istediğiniz tasarıma yakın bir düzen seçin.
- Ardından, görsel ve metin gibi öğeleri düzenleyin. Canva’da tasarımlarınızı PNG ya da JPG formatında kaydedebilirsiniz. Sadece PRO ve Kurumsal kullanıcılar, şeffaf PNG olarak görselleri dışa aktarabilir.

İçeriği istediğiniz formda kaydedip, kullanabilirsiniz. Gördüğünüz üzere, Canva’da görsel tasarım yapmak herkes için oldukça pratik.