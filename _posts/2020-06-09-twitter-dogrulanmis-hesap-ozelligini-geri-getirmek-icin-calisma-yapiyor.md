---
id: 8251
title: 'Twitter, Doğrulanmış Hesap Özelliğini Geri Getirmek İçin Çalışma Yapıyor'
date: '2020-06-09T12:00:35+03:00'
author: 'Ahmet Can Bilici'
layout: post
guid: 'https://intersiber.com/?p=8251'
permalink: /twitter-dogrulanmis-hesap-ozelligini-geri-getirmek-icin-calisma-yapiyor/
post_views_count:
    - '75'
image: images/twitter-dogrulanmis-hesap-uygulamasini-geri-getirmek-icin-calisma-yapiyor-scaled.jpg
categories:
    - 'Sosyal Medya'
tags:
    - 'hesap doğrulama'
    - twitter
---

Sosyal medya uygulamalarının getireceği yeni özellikleri, ters mühendislik metodu ile keşfeden **Jane** **Machun** **Wong’un** paylaşımına göre **Twitter**, kullanıcıların hesaplarını doğrulamak için yeni bir sistem üzerinde çalışıyor. Twitter uygulamasında, ayarlar kısmında yer alan kişisel bilgiler bölümünde “**doğrulama** **isteği**” alanı keşfedildi.

<figure class="wp-block-embed-twitter wp-block-embed is-type-rich is-provider-twitter"><div class="wp-block-embed__wrapper">> Twitter is working on “Request Verification” 👀  
>   
> (I’m not Twitter employee. I’m not tech support) [pic.twitter.com/ED58QsD7kM](https://t.co/ED58QsD7kM)
> 
> — Jane Manchun Wong (@wongmjane) [June 7, 2020](https://twitter.com/wongmjane/status/1269586202606235648?ref_src=twsrc%5Etfw)

<script async="" charset="utf-8" src="https://platform.twitter.com/widgets.js"></script></div></figure>## Twitter doğruladı

**Twitter**, Wong’un paylaşımını doğruladı ancak daha fazla detay vermedi. Doğrulanmış hesap programı, Twitter’da bir süredir beklemede ve yardım sayfasında, “şu anda yeni bir istek kabul etmiyoruz” açıklaması yer alıyor. Twitter’ın kullanıcılara ne zaman doğrulama özelliğini yeniden açacağı belli değil.

<figure class="wp-block-image size-large">![](images/twitter-hesap-dogrulama-sistemi.jpg)</figure>Twitter, geçmişte doğruladığı ve kamu yararına olduğunu düşündüğü hesapların yanında mavi bir **onay** **rozeti** ekliyordu. **Mavi** tik olarak da bilinen onay rozetlerinin şirket tarafından resmi bir onay anlamına gelmediğinin belirtilmesine rağmen, rozetin anlamı ile ilgili çeşitli tartışmalar yaşandı ve karışıklıklar oldu. Nitekim, Twitter’da **çevirmen** **rozetleri** de doğrulanmış hesap rozetlerine benzerlik gösteriyor.

**Hesap** **doğrulama** uygulaması, ABD’de bir mitingde öldürülen Heather Heyer ile ilgili, ırkçı bir paylaşım yapan hesaba doğrulama rozeti verilmesinin ardından 2017’de tepkiler üzerine durduruldu.

2018’de, doğrulama sistemi üzerinde çalışmaya devam etmek için uygun altyapının olmadığını açıklayan **Twitter**, oy pusulalarında yer alan adaylar ve görevlilerin hesaplarını doğrulamaya çalıştı ancak karışıklıklar yaşandı. Sosyal ağ en son olarak **koronavirüs** salgınında toplum sağlığı görevlilerinin hesaplarına doğrulama rozeti eklemişti.