---
id: 3495
title: 'Bill Gates Microsoft Yönetim Kurulundan İstifa Etti'
date: '2020-03-14T15:18:33+03:00'
author: 'Beyza Bayrakdar'
layout: post
guid: 'https://intersiber.com/?p=3495'
permalink: /bill-gates-microsoft-yonetim-kurulundan-istifa-etti/
post_views_count:
    - '89'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/billgates-superJumbo.jpg
categories:
    - Genel
tags:
    - 'bill &amp; melinda gates vakfı'
    - 'bill gates'
    - microsoft
---

Microsoft’un kurucu ortağı ve dünyanın en zengin iş insanlarından biri olan Bill Gates, hayırsever girişimlere odaklanmak için şirketten istifa etti. Microsoft’un yönetim kurulu artık 12 üyeden oluşacak.

**Microsoft** Cuma günü kurucu ortak ve teknoloji danışmanı **Bill Gates**‘in şirketin yönetim kurulundan ayrıldığını açıkladı. Gates, bir açıklamaya göre, “küresel sağlık, kalkınma, eğitim ve iklim değişikliği ile mücadele gibi hayırsever önceliklerine daha fazla zaman ayırmak” için ayrıldı. Bill Gates istifa sonrasında Microsoft CEO’su Satya Nadella ve diğer Microsoft liderlerine teknoloji danışmanı olarak destek olmaya devam edecek.

<figure class="wp-block-image size-large">![](images/Bill-Gates-istifa-etti1.jpg)</figure>Nadella yaptığı açıklamada, “Yıllar boyunca Bill’le çalışmak ve ondan bir şeyler öğrenmek büyük bir onur ve ayrıcalıktı. Bill’in dostluğuna minnettarım ve gezegendeki her insanı ve her organizasyonu daha fazlasını başarmak için güçlendirme misyonumuzu gerçekleştirmek için onunla birlikte çalışmaya devam etmeyi dört gözle bekliyorum.” dedi.

Bir blog yazısında Gates şunları söyledi: “Hiçbir şekilde yönetim kurulundan ayrılmak şirketten uzaklaşmak anlamına gelmez. Microsoft hayatımın çalışmalarının her zaman önemli bir parçası olacak ve Satya ve teknik liderlik ile ilgilenmeye devam edeceğim. Vizyonu şekillendirmek ve şirketin iddialı hedeflerine ulaşmasında yardım edeceğim.”

Bill Gates, eşi **Melinda Gates** ile birlikte uzun bir süredir **Bill &amp; Melinda Gates Vakfı** bünyesinde küresel sorunlara çözüm üretmeye yönelik projeler yürütüyor. Gates’in istifası ile birlikte, vakıf işlerine daha fazla vakit ayıracağı ve küresel çapta büyük panik yaratan koronavirüs salgınıyla ilgili çalışmalara yöneleceği düşünülüyor.