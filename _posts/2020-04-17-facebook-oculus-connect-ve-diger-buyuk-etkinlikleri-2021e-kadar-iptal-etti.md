---
id: 5573
title: 'Facebook, Oculus Connect ve Diğer Büyük Etkinlikleri 2021’e Kadar İptal Etti'
date: '2020-04-17T12:30:18+03:00'
author: 'Ahmet Can Bilici'
layout: post
guid: 'https://intersiber.com/?p=5573'
permalink: /facebook-oculus-connect-ve-diger-buyuk-etkinlikleri-2021e-kadar-iptal-etti/
post_views_count:
    - '25'
image: images/facebook-oculus-connect-ve-diger-etkinlikleri-2021-e-kadar-iptal-etti.jpeg
categories:
    - Genel
tags:
    - facebook
    - 'mark zuckerberg'
---

Facebook, 2021’in Haziran ayına kadar, 50’den fazla katılımcının yer alacağı tüm fiziksel etkinliklerini iptal ettiğini duyurdu. CEO Mark Zuckerberg, **Facebook** çalışanlarının büyük çoğunluğunun evden çalışacağını ifade ettiği paylaşımında, iptal edilecek etkinliklere ilişkin de geniş çaplı bilgi verdi. İptal edilecek etkinlikler arasında, San Jose’de düzenlenecek **Oculus Connect 7** Sanal Gerçeklik Konferansı da var.

Zuckerberg, konuyla ilgili “Hem ofiste olması gereken, kritik işler yapan çalışanlarımız hem de yerel topluluklarımız için, daha güvenli bir ortam yaratmak adına çalışanlarımızın büyük çoğunluğunun Mayıs ayı sonuna kadar evden çalışmasını isteyeceğiz” ifadesini kullandı. Aralarında terörizm ve kendine zarar verme riskinin söz konusu olduğu gönderilerle ilgili çalışan moderatörler başta olmak üzere, bazı Facebook çalışanları uzaktan çalışamıyor. Ancak Zuckerberg, genel olarak daha güvenli bir ortam yaratmak adına çoğu çalışanın bir süre ofiste olmasını beklemediklerini bildirdi.

## F8 konferansı da iptal edildi

<figure class="wp-block-image size-large">![](images/facebook-f8-konferansi-iptal-edildi.png)</figure>Zuckerberg, açıklamasında sağlık uzmanlarının, büyük toplantıların ne zaman risk oluşturmayacağına ilişkin henüz bir tavsiyede bulunmadığını, bu nedenle Facebook’un önümüzdeki yıla kadar tüm etkinliklerini iptal ettiğini duyurdu. Bu kapsamda sadece Oculus Connect değil, aynı zamanda Facebook’un ilkbaharda düzenlediği ana etkinliği olan F8 konferansını da iptal edilecek. **Facebook, Oculus Connec**t 7’nin yarattığı gelir kaybını telafi etmek adına, San Jose şehrine 500 bin dolar bağışta bulunacak.

Oculus Connect etkinliklerinin önemli bir kısmı çevrimiçi olarak yayınlanıyordu. Etkinliğin çevrimiçi düzenlenmesi, yine de birçok geliştiricinin yeni oyun ve uygulamalarını sunması için bir şans niteliğinde.

Öte yandan **Facebook**, iş seyahati yasağı uygulamasını Haziran 2021’e kadar uzatma kararı aldı.