---
id: 7656
title: 'Twitter, Trump’ın Tweetlerine ‘Bilgiyi Doğrula’ Uyarısı Koydu'
date: '2020-05-27T14:00:44+03:00'
author: 'Ahmet Can Bilici'
layout: post
guid: 'https://intersiber.com/?p=7656'
permalink: /twitter-trumpin-tweetlerine-bilgiyi-dogrula-uyarisi-koydu/
post_views_count:
    - '17'
image: /wp-content/uploads/2020/05/twitter-trump-in-tweetlerine-bilgiyi-dogrula-uyarisi-koydu.jpeg
categories:
    - Genel
    - 'Sosyal Medya'
tags:
    - 'donald trump'
    - twitter
---

**Twitter**, yakın zamanda sosyal ağda yanlış bilgiye karşı mücadele etmek adına, bazı yeni kurallar getirdiğini duyurmuştu. Bu kurallar içinde, şüpheli bilgi içeren tweetlerin altında uyarı mesajı vermek de yer alıyor. Bu kapsamda **ABD** Başkanı **Donald** **Trump’ın**, ABD’de postayla oy verme süreci ile ilgili attığı tweetin altında, “Bilgiyi doğrula” uyarısı görüldü.

<figure class="wp-block-image size-large">![](https://intersiber.com/wp-content/uploads/2020/05/twitter-donald-trump-in-tweetlerinde-bilgiyi-dogrula-uyarisi-koydu.png)</figure>## Trump’ın tweetlerinde ilk defa

80 milyonun üzerindeki takipçi sayısı ile, sosyal ağı en aktif kullanan politikacılar arasında yer alan Donald Trump’ın paylaşımlarında, “bilgiyi doğrula” uyarısı ilk kez çıktı. Bunun nedeni, **Trump’ın** “posta yoluyla oy kullanmanın” hileyi artıracağını ve oyların çalınabileceğine ilişkin çıkışıydı. Uyarıya tıklayan kullanıcılar, **Washington** **Post** ve **CNN** gibi haber sitelerinin, konuyla ilgili Trump’ın düşüncesinin aksini yansıtan haberlerini gördü.

Uyarının çıkmasının ardından yeni bir paylaşım yapan Trump, “**Twitter’ın** ifade özgürlüğünü engellediğini” söyledi ve başkan olarak buna izin vermeyeceğini aktardı.

Trump ekibi yakın dönemde, **Twitter’ın** yalancı basınla işbirliği yaptığını söylemişti. ABD’de **Trump**, CNN ve Washington Post gibi ana akım medyayı, “yalancı basın” olarak ifade ederek hedef göstermeyi sürdürüyor.