---
id: 2599
title: 'Apple Varsayılan Uygulamalar İle İlgili Önemli Bir Adım Atıyor'
date: '2020-03-03T22:10:19+03:00'
author: 'Batuhan Şahin'
layout: post
guid: 'https://intersiber.com/?p=2599'
permalink: /apple-varsayilan-uygulamalar-ile-ilgili-onemli-bir-adim-atiyor/
post_views_count:
    - '81'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/03/apple-ucuncu-parti-uygulamalarin-varsayilan-uygulama-olarak-ayarlanmasina-izin-verecek-2.jpeg
categories:
    - Apple
tags:
    - apple
    - ios
    - ipados
---

Yeni bir rapor, Apple’ın kullanıcıların iOS cihazlarındaki kendi yerel mobil uygulamalarının bazılarını varsayılan olarak değiştirmesine izin vermeyi ve **HomePod** akıllı hoparlörden **Apple Music’i** değiştirmeyi düşündüğünü söylüyor.

Kullanıcıların iOS’ta üçüncü parti mobil uygulamaları yüklemesini ve kullanmasını engelleyen bir durum yok, ancak Apple’ın kendi yerel uygulamalarının yerini almak için kullanamazsınız ve sonuç olarak bu uygulamalar aynı erişim ve kontrol seviyesinden yararlanamaz. Ancak bu durum çok yakında değişebilir.

Yeni bir **Bloomberg** raporu , Apple’ın artık kullanıcıların üçüncü parti uygulamaları varsayılan seçenekleri olarak belirlemelerine izin vermeyi düşündüğünü iddia ediyor. Şu anda, tüm **iPhone** ve **iPad’ler** Safari, Haritalar, Fotoğraflar ve Mail uygulamaları önceden yüklenmiş olarak geliyor. Bu uygulamalar e-postanızı okumak, bir bağlantı açmak, yol tarifi almak ve fotoğrafları yönetmek istediğinizde iOS’un varsayılan olarak açtığı uygulamalar.

<figure class="wp-block-image size-large">![](https://i1.wp.com/intersiber.com/wp-content/uploads/2020/03/apple-ucuncu-parti-uygulamalarin-varsayilan-uygulama-olarak-ayarlanmasina-izin-verecek-3.jpeg?fit=640%2C329&ssl=1)</figure>Şu anda **iPhone** telefonlarda Gmail ve Chrome kullanmak mümkün, ancak posta bağlantıları Safari’de otomatik olarak açılıyor. Chrome’da bir bağlantı açmak için bağlantıları kopyalayıp yapıştırmak gerekiyor. Bu değişiklik, Posta bağlantılarının doğrudan Chrome ile açılmasını sağlayabilir. iOS için Gmail şu anda bu problemin etrafından dolaşarak çözüm üretmiş durumda. Google, Gmail’e bir web tarayıcısı entegre ederek uygulamadan hiç ayrılmadan veya Safari’yi açmadan bağlantıları açarak sorunu çözüyor.

## Apple önleyici bir tedbir alıyor olabilir

Muhtemelen Apple bu hamleyi önleyici bir tedbir olarak görüyor olabilir. 2018 yılında, Avrupa Birliği **Google’a** ön yüklü gelen uygulamaları için 5 milyar dolar para cezası verdi. **Apple** bu hamle ile benzer incelemelerden ve para cezalarından kaçınmak istiyor olabilir.

Rapora göre şirket, kullanıcıların HomePod’larında varsayılan müzik hizmetini değiştirmesine izin vermeyi de düşünüyor. Şu anda akıllı hoparlörler **Apple Music**‘e bağlı, ancak bu değişiklik HomePod’ları Spotify gibi üçüncü parti bir uygulama hesabınıza bağlamanızı sağlayabilir .

Görünen o ki; **Apple** bir gün tarayıcı ve e-posta uygulamalarınızı seçmenize izin verebilir ancak Apple’ın kendi yerel uygulamalarını da silmesini beklemeyin. Apple’ın Fotoğraflar, Safari, Mail ve Haritalar uygulamasının iOS platformuna derin bağlantıları var. Bu uygulamaları kaldırmak iOS’u bozmaz, ancak iPhone’unuzun bazı işlevlerini sınırlayabilir.