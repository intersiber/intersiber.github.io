---
id: 7460
title: 'Avustralyalı Araştırmacılar, İnternetin Hız Rekorunu Kırdı: 44,2 Tbps'
date: '2020-05-23T14:00:43+03:00'
author: 'Ahmet Can Bilici'
layout: post
guid: 'https://intersiber.com/?p=7460'
permalink: /avustralyali-arastirmacilar-internetin-hiz-rekorunu-kirdi-442-tbps/
post_views_count:
    - '46'
image: /wp-content/uploads/2020/05/avustralyali-arastirmacilar-internetin-hiz-rekorunu-kirdi-44-2-tbps.jpg
categories:
    - Genel
tags:
    - internet
    - 'internet hızı'
---

Nature Communications adlı dergide yayınlanan bir makale, Avustralya’da Monash, Swinburne ve RMIT üniversitelerinden araştırmacıların, yeni bir **internet** **hız** **rekoru** kırdığını belirtiyor. **44,2** **Tbps** olarak ifade edilen rekor, 100 GB’ın üzerinde 50 adet ultra HD Blu Ray içeriğini, tek bir saniyede indirmek için yeterli bir hız.

Araştırmanın öne çıkan ilginç yanı ise, tek bir çip kaynağı kullanılarak 75 kilometreden fazla optik fiber elde edilmesi. Bu durum, mevcut fiber altyapısının geliştirilmesi adına gereken arka planı oluşturabilir.

Test bağlantısı, RMIT Melbourne kampüsü ve Monash Üniversitesi’nin Clayton kampüsü arasında gerçekleşti. Ekip üyelerinden Profesör David Moss, bulguların “bant genişliği için **dünya rekoru**” olduğunu söyledi:

Monash Üniversitesi öğretim üyesi Bill Corcoran ise, “Araştırmamızın gösterdiği şey, NBN (Ulusal Geniş Bant Ağı) projesi sayesinde halihazırda yeraltında kullanmakta olduğumuz fiberin, şimdi ve gelecekte iletişim ağlarının bel kemiği olma yeteneğidir. Gelecekteki ihtiyaçları karşılamak için ölçeklendirilebilir bir şey geliştirdik” dedi.

Çalışmada, veri aktarımı için verimli ve akıllı bir yol sunan **micro**–**comb** adı verilen bir teknoloji kullanıldı. Saha denemesinde ilk kez kullanıldığı aktarılan micro-comb’lar, kablonun fiberine yerleştirildi.

## Mevcut teknoloji ile entegre olabilir mi?

<figure class="wp-block-image size-large">![](https://intersiber.com/wp-content/uploads/2020/05/internetin-hiz-rekoru-kirildi-1600x901.jpg)</figure>Araştırmacılar, şu anda sorunun, araştırmanın sonucunda ortaya çıkan modelin mevcut teknolojik altyapı ile kullanılabilecek bir şeye dönüşüp dönüşemeyeceği. RMIT profesörü Arnan Mitchell, “Uzun vadede, bu tür bir veri hızının fiber optik bağlantılarda, minimum maliyetle elde edilmesini sağlayabilecek entegre fotonik çipleri oluşturmayı umuyoruz” dedi.

Bununla birlikte, **44,2 Tbps veri aktarım hızı**nın, oyun ya da film akışı indirme gibi kişisel işlemler için kullanılması olası değil. Eğer bu teknoloji ticari hale gelebilirse, veri merkezlerini bağlamak ya da bulut hizmetlerini geliştirmek adına kullanılabilir. Uzun bir süredir mevcut olan gigabit internet bağlantıları dahi henüz evlerde çok nadir bir şekilde bulunuyor. Teknoloji yeterince ucuz ve verimli bir hale gelirse, araştırmacılar bu hızın halk tarafından kullanılabileceğini umuyor.