---
id: 735
title: '9. Uluslararası Bilgi Güvenliği ve Kriptoloji Konferansı'
date: '2016-10-23T19:00:46+03:00'
author: 'Hakan Torun'
layout: post
guid: 'http://www.intersiber.com/?p=735'
permalink: /9-uluslararasi-bilgi-guvenligi-ve-kriptoloji-konferansi/
post_views_count:
    - '653'
image: /wp-content/uploads/2016/10/9-bilgi-guvenligi-ve-kriptoloji-konferansi.jpg
categories:
    - Genel
    - 'Öne Çıkan'
tags:
    - '9.'
    - bilgi
    - dokuzuncu
    - güvenliği
    - iscturkey
    - iscturkey2016
    - konferansı
    - kriptoloji
    - uluslararası
---

Bilgi güvenliği ve kriptoloji konferansı bu yıl 9. konferansını 25-26 Ekim 2016 tarihlerinde Ankara’da Orta Doğu Teknik Üniversitesi Kemal Kurdaş konferans salonunda gerçekleştiriyor. Düzenlendiği ilk yıldan beri; bilimsel ve endüstriyel çalışmaların paylaşıldığı, üniversite-kamu-endüstri işbirliğinin geliştirildiği, toplumun bilgi güvenliği farkındalığının artırıldığı, bilim insanları araştırmacılar ve sektör paydaşları arasında bilgi alışverişinin sağlandığı en önemli etkinlik olarak kabul edilmekte. ISC Turkey 2016 konferansı, Avrupa Ağ ve Bilgi Güvenliği Ajansı tarafından desteklenmekte ve Avrupa Siber Güvenlik Ayı etkinlikleri arasında yer almakta.

Düzenlenmesinde, BTK, Bilgi Güvenliği Derneği, Gazi Üniversitesi, ODTÜ, Ulaştırma Denizcilik ve Haberleşme Bakanlığı ve İTÜ’nün yer aldığı ISC Turkey 2016 konferansının sponsorları arasında Aselsan, Havelsan, Netaş, Türk Telekom, Turkcell ve Vodafone yer alıyor.

Bu yılki Konferansın ana teması “Siber Güvenlik ve Nesnelerin Interneti” olarak belirlenmiş. Konferansta Nesnelerin İnternetinde Siber Güvenlik, Nesnelerin İnterneti Regülasyonu, Nesnelerin İnternetinde Yerli Çözümler ve benzeri konular ele alınacak, konuşmacılar, akademik bildirilerin sunulacağı oturumlar ve eğitimler düzenlenecek.

Konferans programı ve diğer bilgiler [http://www.iscturkey.org](http://www.iscturkey.org/) adresinde.