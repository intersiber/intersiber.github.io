---
id: 6875
title: 'Rota Uluslararası Uzay İstasyonu: SpaceX’ten Simülatör Oyunu'
date: '2020-05-13T16:00:30+03:00'
author: 'Ahmet Can Bilici'
layout: post
guid: 'https://intersiber.com/?p=6875'
permalink: /rota-uluslararasi-uzay-istasyonu-spacexten-simulator-oyunu/
post_views_count:
    - '116'
image: /wp-content/uploads/2020/05/rota-uluslararasi-uzay-istasyonu-spacex-ten-simulator-oyunu.png
categories:
    - Oyun
    - Uzay
tags:
    - iss
    - spacex
---

**SpaceX**, yakın zamanda **Crew** **Dragon** uzay aracı ile ilk defa insanlarla, **Uluslararası Uzay İstasyonu** görevine gidecek. Şirket, bu görev öncesinde bu deneyimi yaşamak isteyenler için, uzay aracının özelliklerini kullanarak ISS ile kenetlenme heyecanını sunan bir online simülatör oyunu yayınladı.

**Simülasyon** **oyunu**, Crew Dragon’un uzay boşluğunda kontrolü ile başlıyor. Uluslararası Uzay İstasyonu’nu takip ederek, kenetlenmeyi başarılı bir şekilde sağlamak için birçok kontrol sunuluyor. Oyunda, aracın konumunu düzelterek ISS’e yaklaşmaya çalışıyorsunuz. İzin verilen hareket dereceleri içinde, aracı farklı yönlerde çevirebilirsiniz.

**Simülatör**, sol kısımda kalan kontrol seçeneklerinde Crew Dragon’un hareket kabiliyetine yön vermenizi sağlıyor. İleri, geri, yukarı, aşağı ve yan hareketlerle aracın konumunu düzeltebilirsiniz. Sağdaki kontrollerse aracın eğitimini ve diğer hareketlerine odaklanıyor. Oyunda, ISS’e hızlı bir şekilde yaklaşmayı beklemeyin… İstasyona yanaşmak, yavaş ve sabır isteyen bir süreç. Eğer **Crew Dragon** ile başarılı bir görev tamamlamak istiyorsanız, uzay aracını **ISS** ile mükemmel bir şekilde kenetlemek için, vakit ayırmalısınız.

<figure class="wp-block-image size-large">![](https://intersiber.com/wp-content/uploads/2020/05/spacex-uzay-simulatoru-oyunu.png)</figure>Crew Dragon, görev sürecinde her şey yolunda giderse manuel olarak kontrole ihtiyaç duymayacaklar. Araç, herhangi bir manuel müdahaleye gerek kalmadan, Uluslararası Uzay İstasyonu ile kenetlenmek üzere tasarlandı. Yine de her türlü olasılığa karşı astronotlar, Crew Dragon’un kontrolleri konusunda eğitildi. SpaceX’in yolcuları olacak olan **NASA** astronotları **Bob Behnken** ve **Doug Hurley**, bu tarihi görev için hazır.

**SpaceX**, tarihi görev öncesinde sunduğu web tabanlı **simülatör oyunu**yla, uzay tutkunlarına keyifli bir deneyim yaşatacak. Simülatörde eğer kontrolleri sağlayamaz ve doğru bir şekilde kenetlenemezseniz, Uluslararası Uzay İstasyonu’nu parçalayabilirsiniz…

Oyunu denemek istiyorsanız, **SpaceX uzay simülasyonu oyunu**na [buradan gidebilirsiniz.](https://iss-sim.spacex.com/)