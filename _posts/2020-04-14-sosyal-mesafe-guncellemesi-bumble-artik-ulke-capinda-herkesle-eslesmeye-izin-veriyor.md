---
id: 5457
title: 'Sosyal Mesafe Güncellemesi: Bumble Artık Ülke Çapında Herkesle Eşleşmeye İzin Veriyor'
date: '2020-04-14T20:30:01+03:00'
author: 'Ahmet Can Bilici'
layout: post
guid: 'https://intersiber.com/?p=5457'
permalink: /sosyal-mesafe-guncellemesi-bumble-artik-ulke-capinda-herkesle-eslesmeye-izin-veriyor/
post_views_count:
    - '141'
image: images/bumble-artik-ulke-capinda-herkesle-eslesmeye-izin-veriyor.png
categories:
    - Mobil
tags:
    - bumble
    - koronavirüs
---

Koronavirüs salgını nedeniyle milyonlarca insanın eve kapanıp, sosyal izolasyon uyguladığı günlerde dijital platformlardan, hayatı kolaylaştıracak adımlar geliyor. **Tinder benzeri** bir uygulama olan **Bumble** da, bu kapsamda eşleşme için koyduğu 50 mil sınırını kaldırdı. Mesafe filtelerinin kaldırılması, şirketin sosyal mesafe kuralı konusunda bir düzenlemesi olarak karşımızda! Bu özelliği değiştirmek için, uygulama ayarlarında mesafeyi ülke çapında olarak değiştirmeniz gerekiyor.

Bumble güncellemesinde gelen bir diğer özellik ise, video görüşmelerinin ve metin mesajlarının yanı sıra sesli notlar gönderme seçeneği. Uygulama kullanıcıları, ek olarak flört konusunda ne kadar ‘istekli’ olduklarını göstermek için, profillerine virtual dating, yani ‘**sanal flört**’ rozeti ekleyebiliyor. Bumble, profiline rozeti ekleyen herkes için Dünya Sağlık Örgütü’nün koronavirüs dayanışma fonu için 1 dolar bağış yapacağını, toplamda da 100 bin dolarlık bağış bütçesi ayırdığını duyurdu.

Koronavirüs salgının başlamasından bu yana, tüm ülkelerde virüsün yayılma hızını önleme amacıyla sosyal izolasyon kuralları ön plana çıkarıldı. Bu kapsamda diğer bir flört uygulaması Tinder da, mesafe sınırını kaldıran pasaport özelliğini herkese açtı. Bu durumla birlikte tüm Tinder kullanıcıları, dünyanın dört bir yanındaki kullanıcılarla bağlantıya geçme şansı yakaladı.

**Bumble**, **arkadaşlık** **uygulamaları** içinde görüntülü ve sesli görüşme olanağı ile rakiplerine göre biraz daha avantajlı bir uygulama. Bumble, 50 mil, yani yaklaşık 80 kilometrelik sınırını kaldırması ile kullanıcılarına bambaşka bir deneyim yaşatmaya hazırlanıyor. Kullanıcılar, her ne kadar birbirinden uzakta olsa da, bu durum sanal flörtün heyecanını değiştirmeyecek…

## Tinder’ın eski kurucuları tarafından kuruldu

<figure class="wp-block-image size-large">![](images/bumble-tinder-in-eski-kuruculari-tarafindan-kuruldu-1600x915.png)</figure>Uygulama, Tinder’ın ilk çalışanlarından oluşan bir ekip tarafından geliştirildi. **Tinder**’a doğrudan rakip olan uygulamanın kurucuları, daha güvenli ve saygın bir imaj vaat etti. **Bumble** ayrıca, kullanıcılarına ‘istenmeyen’ mesajlar almayacaklarını da ifade ediyor. Profillerde çalışılan pozisyon, mezun olunan üniversite ve yılının da görüldüğü uygulama, platformu sadece fiziksel görünüşe önem veren bir konsepte sahip olmaktan çıkarmayı amaçlıyor.

Bumble’ın şu anda sadece iOS versiyonu mevcut. Android sürümü ile ilgili henüz bir plan bulunmuyor.