---
id: 5808
title: 'Koronavirüs Akıllı Telefon Piyasasını Sarstı: Gelir, Geçen Yıla Göre Yüzde 21 Düşecek'
date: '2020-04-22T17:30:03+03:00'
author: 'Ahmet Can Bilici'
layout: post
guid: 'https://intersiber.com/?p=5808'
permalink: /koronavirus-akilli-telefon-piyasasini-sarsti-gelir-gecen-yila-gore-yuzde-21-dusecek/
post_views_count:
    - '9'
image: images/koronavirus-akilli-telefon-piyasasini-sarsti-gelir-gecen-yila-gore-yuzde-21-dusecek-scaled.jpg
categories:
    - Genel
tags:
    - koronavirüs
---

ABD merkezli araştırma firması Strategy Analytics raporuna göre, **akıllı telefon pazarı**nda **koronavirüs** salgınının ardından ciddi bir daralma yaşanacak. Raporda, küresel akıllı telefon satışlarının 2020 yılına göre yüzde 21 azalacağı kaydedildi.

Geçtiğimiz yıl 12 Aralık’ta Çin’in Hubey eyaletinde başlayan ve şu anda 2,5 milyondan fazla insana yayılan yeni tip **koronavirüs** **salgını** (covid-19), birçok sektörü derinden etkiledi. Apple başta olmak üzere Huawei ve Xiaomi gibi birçok markanın üretim faaliyetlerini sürdürdüğü Çin’de fabrikaların üretime ara vermesi, **telefon** tedarik sürecini etkilerken, birçok modelin lansmanı ertelendi. Apple’ın Çin’deki üreticisi Foxconn da aynı şekilde, üretime ara veren fabrikalardandı.

## Arz talep dengesi bozuldu

Raporda, Çin’de başlayan ve dünyayı etkileyen salgının ardından, akıllı telefon pazarında arz talep dengesinin ciddi anlamda sarsıldığı aktarıldı. 2019 yılı Şubat ayında 99 milyon olan küresel sevkiyat, bu yıl Şubat ayında 61 milyon düzeyinde kaldı. Bu da, telefon sevkiyatlarında yüzde 40’a yakın bir düşüşü ifade ediyor.

## Yıllık gelirde yüzde 21 düşüş

<figure class="wp-block-image size-large">![](images/koronavirus-akilli-telefon-satislarini-dusurdu-1600x1067.jpeg)</figure>**Koronavirüs** yalnızca **telefon** sevkiyatlarının azalmasını değil, aynı zamanda satın alma alışkanlıklarını da etkiledi. Strategy Analytics raporunda, sektördeki yıllık gelirin 2019’a göre yüzde 21’lik bir düşüş gösterebileceği vurgulandı. Bununla birlikte, 5 yıllık dönemde ise gelirlerin yüzde 41 oranında artacağı aktarılırken, gelecek için umutlu bir senaryo çizildi.