---
id: 5613
title: 'Google, Arama Sonuçlarında Covid-19 Test Merkezlerini Listeliyor'
date: '2020-04-18T11:30:47+03:00'
author: 'Ahmet Can Bilici'
layout: post
guid: 'https://intersiber.com/?p=5613'
permalink: /google-arama-sonuclarinda-covid-19-test-merkezlerini-listeliyor/
post_views_count:
    - '50'
image: /wp-content/uploads/2020/04/google-arama-sonuclarinda-covid-19-test-merkezlerini-listeliyor.jpeg
categories:
    - Genel
tags:
    - google
    - koronavirüs
---

**Google**, ABD’de 43 eyalette **covid-19** ile ilişkili arama terimlerini kullananlara, 2 binden fazla koronavirüs **test** merkezi için konum ve iletişim bilgisi paylaşacak.

Covid-19 salgını ile ilgili bir konuda arama yapıldığında, sol kısımda covid-19 SOS uyarısının yer aldığı bir bar görüyoruz. Türkiye’de henüz yer almasa da, ABD’de bu barda bir “test” sekmesi açıldı. Test sekmesine tıklandığınızda, koronavirüs belirtileri ile ilgili çeşitli kaynaklar karşınıza çıkacak. İçerdiğiniz belirtilere göre bir sağlık uzmanı ile görüşmek isterseniz ya da test olmanız gerektiğini düşünüyorsanız, test merkezine ulaşmanız gerekebilir.

## Onaylanmış covid-19 test merkezleri

**Google**, test sekmesi üzerinden, konuma göre en yakın **covid-19 test** merkezini merak eden kullanıcıları için en bulundukları eyaletteki onaylanmış merkezlerin konum bilgilerini paylaşacak. Test merkezleri Connecticut, Maine, Missouri, New Jersey, Oklahoma, Oregon ve Pennsylvania dışındaki tüm eyaletler için listeleniyor.

<figure class="wp-block-image size-large">![](https://intersiber.com/wp-content/uploads/2020/04/google-covid-19-test-merkezleri-sekmesi.png)</figure>ABD’de covid-19 testlerinin süreci, yaşanılan yere göre değişebilmektedir. Google, devlet kurumları ve doğrudan sağlık kuruluşlarından aldığı verilerle böyle bir uygulamayı başlattı.

## Google koronavirüs için bir web sitesi açtı

Google, 21 Mart tarihinde covid-19 ile ilgili çeşitli kaynakları içeren bir web sitesini [tanıttı](https://www.google.com/covid19/).

<figure class="wp-block-image size-large">![](https://intersiber.com/wp-content/uploads/2020/04/google-covid-19-web-sitesi-1600x742.png)</figure>Google’ın kardeş şirketi Verily ise Kaliforniya, New Jersey ve New York gibi eyaletlerde, online bir taramanın ardından uygunluk tespit edildiği takdirde ücretsiz covid-19 testleri sunuyor.

**Google**, **covid-19 test** bilgilerine erişimi kolaylaştırmayı amaçlayan tek şirket değil. Geçtiğimiz hafta Apple da, Apple Haritalar uygulamasında covid-19 testleri sunan sağlık hizmeti merkezleri ve laboratuvarların bilgilerini gönderebilmeleri için bir çalışma başlatmıştı.

## Koronavirüs salgınının merkezi ABD

Dünyadaki 2,25 milyon koronavirüs vakasının 700 bininin bulunduğu ABD, uzun zamandır covid-19 salgının yeni merkezi. Geçtiğimiz günlerde, 24 saat içindeki can kaybı 5 bine yaklaşan ABD’de şu ana kadar 37 binden fazla insan hayatını kaybetti. Salgının etkilerini en yoğun gösterdiği yer ise New York.