---
id: 6884
title: 'Beyaz Saray, Huawei Yasağını 2021’e Uzattı'
date: '2020-05-14T10:00:33+03:00'
author: 'Ahmet Can Bilici'
layout: post
guid: 'https://intersiber.com/?p=6884'
permalink: /beyaz-saray-huawei-yasagini-2021e-uzatti/
post_views_count:
    - '22'
image: /wp-content/uploads/2020/05/beyaz-saray-huawei-yasagini-mayis-2021-e-uzatti.png
categories:
    - Genel
tags:
    - çin
    - huawei
---

ABD ile Çin arasında süren **ticaret savaşları**, iki ülkenin dev şirketlerini etkilemeyi sürdürüyor. Ancak bu durumdan belki de en büyük zararı, Huawei gördü.

Başkan **Donald Trump**, ABD şirketlerinin ülke adına ulusal güvenlik riski olarak kabul edilen şirketlerle çalışmasını ve telekomünikasyon ekipmanı almasını yasaklayan kararı, 2021’in Mayıs ayına kadar uzattı.

Yasak, açıkça ifade edilmese de ABD’de artık ürün satamayan ve Google gibi şirketlerle çalışamayan, **Huawei** ve **ZTE** gibi Çinli şirketlerin operasyonlarına darbe vurmak adına duyurulmuştu.

<figure class="wp-block-image size-large">![](https://intersiber.com/wp-content/uploads/2020/05/huawei-abd-yasagi-nedir-1600x1062.jpeg)</figure>Beyaz Saray, bir yıl önce duyurduğu bu düzenlemede, Çinli şirketlerin ağ altyapısı için ekipman tedarik etmesini, ulusal güvenlik adına bir tehdit olarak ifade etmişti. Bu yasak, özellikle ABD’de **5G** altyapısının sunulması sürecinde yaşandı.

2019’un Mayıs ayında açıklanan yasak, tam manasıyla yürürlüğe girmedi. Huawei, her ne kadar yeni ürettiği cihazlarda **Google** ile çalışamasa da, ABD’li kurumlardan mevcut donanımları yazılım güncellemeleri ile desteklemesine izin veren geçici lisanslar almayı başardı.

Ancak gelinen noktada, geçici lisans ile çalışma durumu da sona eriyor. Zira, 4 kere verilen geçici lisans, **Huawei** için 15 Mayıs’ta sona eriyor. ABD Ticaret Departmanı’ndan ya da Huawei’den, konuyla ilgili bir açıklama henüz gelmedi.

Yasakların, Çinli teknoloji devleri açısından ortaya çıkardığı sonuca bakacak olursak, Huawei ciddi bir kan kaybı yaşadı. Yeni telefon modellerinde Google servislerine yer veremeyen şirket, satışlarında düşük bir grafik gösterdi. Açıklanan verilere göre, Huawei’nin Çin dışındaki satışları ilk çeyrekte yüzde 35 düştü. Bu düşüşte koronavirüs salgının etkisi olsa da, asıl etken Google servislerinin ve uygulamalarının Huawei’de artık yasaklı olması. Öyle ki, Çinli dev, bu yasağı ‘delmek’ adına Google uygulamalarını içeren son amiral gemisi modeli P30 Pro için, 1 yıl aradan sonra **P30 Pro New Edition** modelini piyasaya sürdü…