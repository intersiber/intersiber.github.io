---
id: 5564
title: 'TikTok, Ebeveynlerin Çocuklarının Hesabında Kısıtlama Yapmasına İzin Veriyor'
date: '2020-04-16T18:00:28+03:00'
author: 'Ahmet Can Bilici'
layout: post
guid: 'https://intersiber.com/?p=5564'
permalink: /tiktok-ebeveynlerin-cocuklarinin-hesabinda-kisitlama-yapmasina-izin-veriyor/
post_views_count:
    - '117'
image: /wp-content/uploads/2020/04/tiktok-ebeveynlerin-cocuklarinin-hesabini-kontrol-etmesine-izin-veriyor.jpeg
categories:
    - 'Sosyal Medya'
tags:
    - tiktok
---

**TikTok**, bugün yayınladığı bir güncellemeyle ebeveynlerin çocuklarının hesaplarında uzaktan kısıtlama yapmasına olanak tanıdı. **Aile Eşleştirme** olarak adlandırılan özellikle ebeveynler, çocuklarının hesaplarını kendi hesaplarına bağlayabiliyor. Bu işlemle birlikte ebeveynler belli gönderileri ve mesajları devre dışı bırakabilecek. Özellikle birlikte aynı zamanda, çocuklara kısıtlı içerik modu açılabilecek ya da ekran süresine sınır koyulabilecek.

**Aile Eşleştirme** özelliği, **TikTok** için önemli bir adım olarak düşünülebilir. Nitekim şirket, 2019 yılının Şubat ayında 13 yaşından küçük kullanıcıların, ailelerinin rızası olmadan platforma kayıt olmasına izin verdiği için, Federal Ticaret Komisyonu’na 5,7 milyon dolar tazminat ödemişti. TikTok o dönemden itibaren, yasalara uymak için çeşitli düzenlemeler yaptı ve ebeveynlere, uygulama üzerinde daha fazla kontrol sağlamak adına ekran süresi sınırı gibi özellikler ekledi. Özellikle gençler arasında son derece popüler olan **TikTok**, bu özellikleri Avrupa’da, bu yılın başında ‘**Aile Güvenliği Modu**’ adıyla sundu.

## TikTok’ta Aile Eşleştirme nasıl yapılır?

<figure class="wp-block-image size-large">![](https://intersiber.com/wp-content/uploads/2020/04/tiktok-gencler-arasinda-en-populer-uygulamalardan-1600x1200.png)</figure>Yeni güncelleme, çocukların kullanımını ebeveynler tarafında çok daha fazla kontrol edilebilir hale getiriyor. **TikTok**‘da Aile Eşleştirme özelliğini kullanmanız için, çocuğunuzun hesabı ile kendi hesabınızı eşleştirmeniz gerekiyor. Geçmişte, çocuğunuzun hesabı üzerinden yapabildiğiniz kontrolleri, eşleşmenin ardından doğrudan kendiniz yapabilirsiniz. **Eşleştirme** QR kodu taraması üzerinden yapılıyor. Çocuklar her ne kadar bazı özellikleri devre dışı bırakma imkanına sahip olsalar da, bu durumda ebeveynlere bir bildirim gidecek.

TikTok’un bugün yaptığı diğer bir önemli değişiklik de, 16 yaşından küçük kullanıcılar için mesajlaşmanın kapatılması oldu. Bu önlem, uygulamada çocuk istismarının önüne geçilmesi için iyi bir adım olarak değerlendirilebilir.