---
id: 7027
title: 'ABD Hükümeti Google’a Dava Açacak: Yaşayan Her İnsan İçin 7 Bin Veri Noktası Var'
date: '2020-05-16T16:02:55+03:00'
author: 'Ahmet Can Bilici'
layout: post
guid: 'https://intersiber.com/?p=7027'
permalink: /abd-hukumeti-googlea-dava-acacak-yasayan-her-insan-icin-7-bin-veri-noktasi-var/
post_views_count:
    - '29'
image: /wp-content/uploads/2020/05/abd-hukumeti-google-a-dava-acacak-yasayan-her-insan-icin-7-bin-veri-noktasi-var.jpg
categories:
    - Genel
tags:
    - google
---

The Wall Street Journal, **ABD Adalet Bakanlığı**’nın hazırladığı bir rapora dayanarak, Google aleyhinde bir dava açılacağını duyurdu. Başsavcılık tarafından yapılan açıklamada, davanın takvimi ile ilgili olarak, soruşturmanın sonbahar içinde tamamlanacağının umulduğu aktarıldı.

Soruşturma, federal ve devlet yetkilileri arasında ciddi bir koordinasyon ile, ABD hükümeti tarafından bugüne kadar **Google** hakkında hazırlanan en büyük dosya olabilir. Google, soruşturma konusunda devam edep talepler kapsamında **100 binden fazla** belgeyi teslim etti.

## ‘Google’ın her insan için 7 bin veri noktası var’

<figure class="wp-block-image size-large">![](https://intersiber.com/wp-content/uploads/2020/05/google-a-dava-internet-reklamlarinda-tekel.jpg)</figure>Teksas Başsavcısı Ken Paxton, soruşturmanın ana odağının, Google’ın çevrimiçi reklam piyasasındaki geniş erişimi olduğunu söyledi. Paxton, verdiği demeçte “**Google’ın**, hayatta olan hemen her insan için 7 bin veri noktasına sahip olduğunu düşünüyoruz” dedi. Başsavcı ayrıca, şirketin online reklamların satın alma tarafını ve satış tarafını kontrol ettiğini belirterek, verilerin Google’a çok fazla güç verdiğini ifade etti.

Soruşturmanın kapsamı, ana odağın reklam piyasası olmasından ötürü Google’ın arama hizmeti. Bu nedenle **Youtube**, **Play Store** ve diğer Google hizmetleri, soruşturma kapsamında yer almıyor.

Google, konuyla ilgili olarak bir detay paylaşmaktan kaçınırken, Adalet Bakanlığı ve Başsavcı tarafından yürütülen soruşturmanın devam ettiğini aktardı.