---
id: 3941
title: 'Netflix Koronavirüs Sebebiyle Video Kalitesini Düşürebilir'
date: '2020-03-23T09:00:00+03:00'
author: 'Beyza Bayrakdar'
layout: post
guid: 'https://intersiber.com/?p=3941'
permalink: /netflix-koronavirus-sebebiyle-video-kalitesini-dusurebilir/
post_views_count:
    - '15'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/netflix.jpeg
categories:
    - Genel
tags:
    - 'avrupa birliği'
    - koronavirüs
    - netflix
---

Bireysel devletlerin ve **Avrupa Birliği**‘nin evde kalma uyarısı kaçınılmaz olarak çevrimiçi hizmetlerin daha fazla kullanılmasına yol açtı. Bunlar arasında ve hepsinden önemlisi video akış platformları oldu.

Bu artış sadece eğlence alanında olmadı. Evlerinde kalan milyonlarca öğrencinin internet üzerinden öğrenimlerine devam etmeleri için bir çok proje üzerinde çalışılmakta. Son haftalarda çok sayıda e-öğrenme programı etkinleştirilmesiyle oldukça fazla veri kullanımı gerçekleşti.

<figure class="wp-block-image size-full">![](images/Blockchain-Technology-Challenge.png)</figure>Bunların yanında uzaktan hizmet veren pek çok çalışan ve online oyun oynayan pek çok kişi var. İnternet ağının sonsuz büyüme potansiyeli olmadığından Avrupa Birliği, ana akış platformlarından “ağın sürdürülebilirliğini sağlamak için hizmet kalitesini düşürme fırsatını değerlendirmelerini” istemek zorunda kaldı.

Dünyanın en büyük video akış platformları arasında [Youtube](https://intersiber.com/youtube-video-kalitesini-dusurecek/) ve **Netflix** yer alıyor. Bu süreçte veri trafiğinin artmasındaki en büyük pay video akışlarından ve dolayısıyla Netflix ve Youtube’dan geliyor. Bu durum, sosyal izolasyon çabaları istenen sonucu verene kadar yürürlükte olacak olan geçici bir önlem olarak görülüyor.