---
id: 1454
title: 'Realme C3 Görücüye Çıktı'
date: '2020-02-07T16:46:56+03:00'
author: 'Berkan Yıldırım'
layout: post
guid: 'https://intersiber.com/?p=1454'
permalink: /realme-c3-gorucuye-cikti/
post_views_count:
    - '78'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/02/realme-c3.jpg
categories:
    - Mobil
tags:
    - 'realme c3'
---

**Realme C3** tanıtıldı ve özellikleri resmi olarak açıklandı. Realme yeni modeli Realme C3 ile yeniden dikkatleri üzerine çekti.

<figure class="wp-block-image size-large">![](https://intersiber.com/wp-content/uploads/2020/02/realme-c3-ozellikleri-fiyati-alinir-mi.jpg)</figure>## **Realme C3 Özellikleri ve Fiyatı**

Tanıtım etkinlikleri kapsamında **Realme C3** özellikleri resmi olarak açıklandı. 6.5 inçlik damla çentikli ekran, Realme 5i gibi **720 x 1600** piksel ekran çözünürlüğü ile dikkat çekiyor. Ağırlığı 195 gram olan Realme C3’ün boyutları ise 164,4 x 75 x 8,95 mm.

Gücünü Helio G70 işlemcisinden sağlayan Realme C3’ün, 3 GB ve 4 GB RAM seçenekleri bulunuyor. Dahili depolama alanına bakıldığında ise 32 GB ve 64 GB olmak üzere iki farklı seçenek bulunuyor. Realme C3’ün hafızası MicroSD desteği ile 256 GB’a kadar yükseltilebiliyor.

Realme C3’ün ikili kamerası telefonun arkasında yer alıyor. Telefonun ana kamerası yapay zeka destekli **12 Megapiksel** çözünürlüğe sahipken, ikinci kamera ise 2 Megapiksel çözünürlüğünde ve derinlik sensörü özelliğini kullanıcılarına sunuyor. Bunun yanında ön kısımda bulunan kamera tek kamera olarak yine yapay zeka destekli ve 5 Megapiksel çözünürlüğe sahip.

Realme C3 **5.000 mAh**’lık bir bataryaya sahip ve **30 günlük bekleme** süresi ile dikkatleri çekiyor. Aynı zamanda telefonda 3.5 mm kulaklık girişi bulunuyor. Bunun yanında kutu içerisinden 10W’lık bir şarj adaptörü de yer alıyor. Telefon kırmızı ve mavi olmak üzere iki farklı renk seçeneğiyle kullanıcılara sunuluyor.

Realme C3’ün fiyatı RAM ve depolama alanına göre değişiklik gösterirken, telefonun fiyatı 100 dolar ile 113 dolar arasında değişkenlik gösteriyor.