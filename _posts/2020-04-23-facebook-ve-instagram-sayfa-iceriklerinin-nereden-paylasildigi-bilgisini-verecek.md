---
id: 5834
title: 'Facebook ve Instagram, Sayfa İçeriklerinin Nereden Paylaşıldığı Bilgisini Verecek'
date: '2020-04-23T13:00:56+03:00'
author: 'Ahmet Can Bilici'
layout: post
guid: 'https://intersiber.com/?p=5834'
permalink: /facebook-ve-instagram-sayfa-iceriklerinin-nereden-paylasildigi-bilgisini-verecek/
post_views_count:
    - '41'
image: /wp-content/uploads/2020/04/facebook-ve-instagram-sayfa-iceriklerinin-nereden-paylasildigi-bilgisini-verecek.png
categories:
    - 'Sosyal Medya'
tags:
    - facebook
    - instagram
---

**Facebook ve Instagram**, sayfa sahiplerine yaptığı açıklamada insanların gördükleri içeriğin güvenilirliğini arttırmaya yardımcı olacak ‘daha fazla bilgi’ verme amacıyla, yüksek erişimli **hesapların konumu**nu göstereceğini duyurdu. Ancak yüksek erişimli hesapların kapsamının ne olduğuyla ilgili bir bilgi verilmedi.

Değişiklik, ilk etapta ABD’deki erişimi yüksek, ABD dışı ülkelerdeki hesaplarla başlayacak. Şirket, bu özelliğin, kullanıcılara karşı daha şeffaf bir yaklaşımın parçası olacağını aktardı.

Yapılan açıklamada, “Bu değişiklikler, Facebook ve Instagram’da seçimleri koruma ve şeffaflığı artırma konusundaki geniş çabamızın bir parçası. Bu uygulamayla insanlar okudukları, güvendikleri ve paylaştıkları içerikler hakkında daha bilinçli bir yaklaşıma sahip olabiliyorlar” ifadesine yer verildi.

## Facebook, gizlilik ve güvenlik konusunda eleştirilerin hedefi olmuştu

<figure class="wp-block-image size-large">![](https://intersiber.com/wp-content/uploads/2020/04/facebook-2016-abd-secimlerinde-gizlilik-ihlalleri-ile-konusulmustu-1600x1025.jpg)</figure>Dünyanın en büyük sosyal ağı Facebook, 2016 ABD Başkanlık Seçimleri’nin ardından güvenliği sağlamak ve platformda yanlış bilgilendirmeyi önlemek amacıyla bazı adımlar attı. Geçtiğimiz yıl, seçim kampanyaları ve adayların hesapları için bir dizi önlem alan Facebook, Protect gibi araçlar tanıtmıştı. Yanlış bilgi içeren gönderileri etiketleyen Facebook, İran ve Rusya merkezli hesap ağlarını ortaya çıkarmıştı.

Yapılan son değişiklik, mevcut içeriği etkileyen bir konu olmasa da, Facebook ve Instagram kullanıcılarına takip ettikleri sayfaların bulundukları konumu vererek, daha şeffaf bir deneyim amaçlıyor.