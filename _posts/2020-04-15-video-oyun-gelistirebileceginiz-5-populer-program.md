---
id: 5466
title: 'Video Oyun Geliştirebileceğiniz 5 Popüler Program'
date: '2020-04-15T10:35:13+03:00'
author: 'Ahmet Can Bilici'
layout: post
guid: 'https://intersiber.com/?p=5466'
permalink: /video-oyun-gelistirebileceginiz-5-populer-program/
post_views_count:
    - '99'
image: images/video-oyun-gelistirebileceginiz-5-populer-program.png
categories:
    - Oyun
tags:
    - oyun
    - yazılım
---

Bir video oyun geliştirmek, muhtemelen göründüğünden çok daha az korkutucu. Deneyimsiz biri olarak, GTA gibi bir oyun için henüz ‘biraz’ erken olsa da, giriş düzeyde oyun yapmak imkansız değil. Günümüzde oyun geliştirme araçları ve internetteki kaynaklar, programcılık deneyimi olmasa dahi yazılım bilmeyen birinin oyun geliştirmesine olanak tanımakta. Üstelik **oyun geliştirme programları**nın çoğu da **ücretsiz**.

Video oyun geliştirme dünyasında yer alan en iyi araçlardan bazılarını derledik. Bazı araçlar, belli temada oyunları geliştirmek için oldukça basit bir arayüzle hazırlanmış. Bazı araçlar ise, AAA oyunlar için profesyonel geliştirme araçları. Kısacası, hem oyun tarafına eğilmek isteyen yazılımcılar, hem de sıfırdan oyun geliştirmek istiyorum diyenler için, aşağıdaki **video oyun geliştirme programları** güzel bir seçenek sunabilir.

## CryEngine

3D oyunlar için, Crytek tarafından geliştirilen CryEngine, ücretsiz başlayabileceğiniz oyun geliştirme araçları içinde yer alıyor. 3D oyun geliştirmek istiyorsanız, CryEngine’i inceleyebilirsiniz.

- Kullanım alanı: 3D oyunlar
- Editör: Windows
- Yazılım dili: Lua
- Fiyat: Bir proje, yılda 5 bin dolar gelirin üzerine çıkana kadar ücretsizdir. Sonrasında yüzde 5 telif ücreti vardır.

CryEngine ile, 3D video oyunu geliştirmek istiyorsanız, kapsamlı bir eğitim seti var. Flappy Bird gibi temel oyunlardan, kapsamlı oyunlara kadar birçok ücretsiz eğitim videosu, size sistemi anlatacaktır.

## Gamemaker

Platform, YoYo Games tarafından 2D oyunların yapımı için geliştirilmiştir. Undertale, Hyper Light Drifter ve Minit gibi oyunlar için kullanılmıştır. Hem Windows hem de macOS için kullanabileceğiniz bu harika oyun aracı, etkileyici **video oyunlar geliştirme**niz için sizi bekliyor.

<figure class="wp-block-image size-large">![](images/hyper-light-drifter-oyun-gelistirme-araclari-ucretsiz.png)<figcaption>Hyper Light Drifter</figcaption></figure>- Kullanım alanı: 2D oyunlar
- Editör: Windows ve macOS
- Yazılım dili: Programlama dili olarak, GameMakerLanguage (GML) ve görsel tasarım için Drag and Drop (DnD).
- Fiyat: İlk 30 gün için ücretsizdir, yıllık lisans ücreti 39 dolardan başlıyor.

## GDevelop

GDevelop, kullanım kolaylığı ile öne çıkan bir 2D oyun programlama altyapısı.

- Kullanım alanı: 2D oyunlar
- Editör: Windows, macOS, Linux ve web
- Yazılım dili: Hiçbiri. Sürükle ve bırak arayüzü kullanılıyor.
- Fiyat: Ücretsiz

GDevelop, çeşitli eğitim dosyaları ile, oyunların nasıl oluşturulacağını detaylı şekilde öğretmektedir. 80’den fazla örnek dosya yer almaktadır.

## Godot

Godot, ekip işbirliği ile 2D ve 3D oyun tasarlamak için geliştirilmiş, açık kaynaklı bir oyun geliştirme platformudur.

- Kullanım alanı: 2D ve 3D oyunlar
- Editör: Windows, macOS ve Linux
- Yazılım dili: GDScript, C#
- Fiyat: Ücretsiz

Godot, editörünün nasıl kullanıldığını anlatmak adına kapsamlı kılavuzlar sunmaktadır. Eğitim içeriklerinde VR uygulamalardan 2D animasyon uygulamalara, nasıl hareket edileceği spesifik şekilde anlatılmaktadır.

## Lumberyard

Amazon tarafından geliştirilmiş ve CryEngine’in eski bir sürümüne dayanan oyun geliştrme platformu, 3D oyun yapmak için kullanılabiliyor. Star Citizen ve The Grand Tour Game gibi oyunlar için kullanılmıştır.

<figure class="wp-block-image size-large">![](images/star-citizen-oyunu-video-oyun-gelistirme-programlari.png)<figcaption>Star Citizen</figcaption></figure>- Kullanım alanı: 3D oyunlar, Twitch entegrasyonu ve Amazon Web Service kullanan multiplayer oyunlar
- Editör: Windows
- Yazılım dili: Lua
- Fiyat: Ücretsiz

Lumberyard, video oyun geliştirme konusunda platforma yeni başlayanlar için, spesifik özelliklerin anlatıldığı ücretsiz eğitim videoları sunmaktadır. Lumberyard’da ayrıca, AWS’in nasıl kullanılacağı hakkında da kurs yer alıyor.