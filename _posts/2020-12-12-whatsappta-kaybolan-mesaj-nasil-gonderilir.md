---
id: 10003
title: 'WhatsApp’ta Kaybolan Mesaj Nasıl Gönderilir?'
date: '2020-12-12T12:02:30+03:00'
author: 'Ahmet Can Bilici'
layout: post
guid: 'https://intersiber.com/?p=10003'
permalink: /whatsappta-kaybolan-mesaj-nasil-gonderilir/
post_views_count:
    - '30'
image: /wp-content/uploads/2020/12/whatsapp-ta-kaybolan-mesaj-nasil-gonderilir.jpg
categories:
    - Mobil
tags:
    - 'kaybolan mesaj'
    - signal
    - whatsapp
---

Popüler mesajlaşma uygulaması WhatsApp’ta, çoğunlukla yakın çevremiz, ailemiz ve arkadaşlarımızla görüşsek de kimi zaman mağazalarla ya da tanımadığımız insanlarla da kısa görüşmeler yapabiliyoruz. Bu gibi kişisel olmayan ve önemsiz sohbetleri, **WhatsApp’ta** sonsuza kadar saklamanız için bir neden yok. Bunun için, **kaybolan** **mesaj** göndermek en iyi çözüm.

**WhatsApp**, sohbetlerde artık kendi kendini silen mesaj modu seçeneği sunuyor. Bu özelliği belli bir grup ya da özel görüşmede etkinleştirdiğinizde, mesajlar bir hafta sonra hem sizin hem de alıcının telefonundan otomatik olarak silinir. Bunu nasıl etkinleştirebileceğinizi anlattık.

## WhatsApp’ta kaybolan mesaj etkinleştirme

- Uygulamanın bu yeni özelliğini kullanmak için, öncelikle Play Store’dan ya da App Store’dan uygulamanın en son sürümünü indirmeniz gerekiyor.
- İkinci adımda, iPhone ya da Android cihazlarınızda WhatsApp’ı açın ve Sohbetler sekmesinde, kaybolan mesaj göndermek istediğiniz grup ya da kişi sohbetini açın.
- Profil sayfasını ziyaret etmek için alıcının ya da grubun adına, yani görüşmenin üst kısmına dokunun.
- “Kaybolan Mesajlar”ı seçin.
- Not: Gruplarda, sadece yöneticiler kaybolan mesajlar ayarını düzenleme hakkına sahiptir.
- İlgili sohbet için kaybolan mesajları etkinleştirmek adına, “Açık” olarak değiştirin.

<figure class="wp-block-image size-large">![](https://intersiber.com/wp-content/uploads/2020/12/whatsapp-kaybolan-mesajlar-ayari-nasil-yapilir.png)</figure>- Bu özelliği etkinleştirdikten sonra, siz ya da karşı tarafın gönderdiği tüm metin mesajları ve medya içerikleri bir hafta sonra silinecektir. Yazma esnasında bunu değiştirmenin bir yolu yoktur.
- Bu değişiklikten önce gönderilen mesajlar için bu özellik geçerli olmaz. Kapatmak istediğinizde de yine aynı şekilde, aynı menü üzerinden kaybolan mesajları kapatabilirsiniz.

Kaybolan mesajlar aktifleştirildiğinde, sohbet katılımcıları bir küçük saat simgesi ile bilgilendirilecektir. Sohbette yer alan kişilerin ekran görüntüsü ya da başka bir yerde yedekleme ile mesajları kaydedebileceğini unutmayın. Buna ek olarak sohbeti dışarı aktarma seçeneği de mevcuttur.

WhatsApp’ın kaybolan mesajlar modu, özel ya da gizli görüşmeler için değil, uygulamanın hafızasını gereksiz mesajlardan düzenli aralıklarla temizlemek için kullanılır. Telefonda yer almasını hiç istemediğiniz hassas görüşmeler için, Signal gibi gizlilik odaklı mesajlaşma servislerini kullanabilirsiniz.

Bu haberler de ilginizi çekebilir:

- **[WhatsApp Sohbete Özel Duvar Kağıdı Özelliğini Yayınladı](https://intersiber.com/whatsapp-sohbete-ozel-duvar-kagidi-ozelligini-yayinladi/)**
- **[WhatsApp’tan 7 Gün Sonra Otomatik Silinen Mesaj Özelliği Geliyor](https://intersiber.com/whatsapptan-7-gun-sonra-otomatik-silinen-mesaj-ozelligi-geliyor/)**
- **[Whatsapp’ın Ödeme Özelliği Brezilya’da Merkez Bankası Tarafından Askıya Alındı](https://intersiber.com/whatsappin-odeme-ozelligi-brezilyada-merkez-bankasi-tarafindan-askiya-alindi/)**