---
id: 1125
title: 'Facebook&#8217;ta 6.8 Milyon Kullanıcı&#8217;nın Fotoğrafı Sızdı'
date: '2018-12-14T20:09:55+03:00'
author: 'Hakan Torun'
layout: post
guid: 'https://intersiber.com/?p=1125'
permalink: /facebookta-6-8-milyon-kullanicinin-fotografi-sizdi/
post_views_count:
    - '274'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2018/12/facebook-2.jpg
categories:
    - Genel
    - 'Öne Çıkan'
    - 'Veri Sızıntıları'
tags:
    - facebook
    - 'facebook gizli fotoğraf'
    - fotoğraflar
    - 'gizli fotoğraflar'
    - hikaye
---

Facebook bugün yaptığı açıklamada, milyonlarca kullanıcısının fotoğraflarının istekleri dışında sergilendiğini duyurdu.

Üçüncü parti uygulamalar tarafından, kullanıcı herkese açık bir şekilde fotoğraflarını yayınlamamış olsa dahi, geliştiricilerin bu fotoğraflara erişebildiği bir hata sebebiyle bu durumun yaşandığı düşünülüyor. Facebook yaklaşık 6.8 Milyon kullanıcısının bu açıktan etkilendiğini belirtti.

Açık sebebiyle, Facebook üzerinde daha önce paylaşılan ve sonrasında paylaşımdan kaldırılan fotoğraflar ve Facebook’a yüklenen ve henüz yayınlanmamış fotoğraflara üçüncü parti uygulamalar tarafından erişim sağlandı. Aynı zamanda, normalde yalnızca fotoğraflara erişim sağlanabilmesi gerekirken, Facebook hikayeler ve pazaryerinde paylaşılmış olan fotoğraflara da erişim sağlandı.

**Böyle bir durum yaşandığı için üzgünüz.**

Kullanıcıların herkese açık halde yayınlanmayan fotoğraflarının, bu şekilde sızmasının 12 günlük bir süre içerisinde gerçekleştiğini belirten Facebook sözcüsü, yaşanan durumdan dolayı üzgün olduklarını dile getirdi. Hata’nın kaynağının anlaşılabilmesi için bu durum farkedildikten sonra 12 gün kadar inceleme için beklenmiş.

![](https://intersiber.com/wp-content/uploads/2018/12/48789954_586266551832240_8195718961447305216_n.jpg)

876 farklı geliştirici tarafından toplamda 1.500 uygulamanın bu açıktan faydalandığını açıklayan Facebook, bu durumdan etkilenen kullanıcılarının uyarıldığını belirtti. Eğer bu durumla ilgili ne yapacağınızı bilmiyorsanız Facebook’un [yardım sayfasını](https://www.facebook.com/help/200632800873098?ref=photonotice) ziyaret edebilirsiniz.

Facebook yaptığı [açıklamada](https://developers.facebook.com/blog/post/2018/12/14/notifying-our-developer-ecosystem-about-a-photo-api-bug/), tüm kullanıcılarının daha önce fotoğraflarına erişim izni verdiği uygulamaları gözden geçirmesini önerdi.