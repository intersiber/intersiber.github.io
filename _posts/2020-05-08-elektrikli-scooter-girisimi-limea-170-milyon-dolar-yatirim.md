---
id: 6629
title: 'Elektrikli Scooter Girişimi Lime’a 170 Milyon Dolar Yatırım'
date: '2020-05-08T23:00:00+03:00'
author: 'Ahmet Can Bilici'
layout: post
guid: 'https://intersiber.com/?p=6629'
permalink: /elektrikli-scooter-girisimi-limea-170-milyon-dolar-yatirim/
post_views_count:
    - '105'
image: /wp-content/uploads/2020/05/elektrikli-scooter-girisimi-lime-a-170-milyon-dolar-yatirim.jpeg
categories:
    - Girişim
tags:
    - 'elektrikli scooter'
    - lime
---

**Koronavirüs** süreci nedeniyle, birçok girişimin nakit yönetimi anlamında zor günler geçirdiği bugünlerde, zaman zaman yatırım haberleri de paylaşılıyor. Elektrikli scooter paylaşım girişimi **Lime**, **Uber** liderliğinde 170 milyon dolar yatırım almayı başardı.

Türkiye’de **Martı** ile adını duyuran elektrikli scooter, ABD’de önemli bir pazar. Elektrikli scooter alanında en ciddi girişimlerden olan **Lime**, Uber’in de yer aldığı turda 170 milyon dolar yatırım almayı başardı.

Lime’ın yeni yatırım turunda Google’ın yatırım şirketi olan Google Ventures da yer alıyor. Yeni yatırımla birlikte, Lime için en önemli değişikliklerden biri, Uber’ın elektrikli bisiklet ve scooter operasyonunu devralması oldu. Bu durum, şirkete yeni bir ivme katabilir. Yeni yatırım turunda, diğer bir önemli değişiklik de şirketin CEO koltuğunda oldu.

## Değerlemesi 500 milyon doların üzerinde

<figure class="wp-block-image size-large">![](https://intersiber.com/wp-content/uploads/2020/05/lime-nedir-elektrikli-scooter-girisimleri.jpg)</figure>Yeni yatırım turunun ardından, **Lime’ın** piyasa değerlemesi ile ilgili bir açıklama yapılmazken, şirketin değerlemesinin 510 milyon dolar olduğu ifade ediliyor.

Şirkette CEO görevini yürüten Brad Bao, yerini Lime’ın global operasyonundan sorumlu olan Wayne Ting’e bıraktı. Eski CEO, yönetim kurulundaki görevini sürdürmeye devam edecek.

## Lime’ın filosunun yüzde 99’u kullanılamıyor

Koronavirüs, birçok sektörde ciddi kayıplara yol açtı. Ulaşım sektörü de bunların başında yer alıyor. Uber, toplam satışının yüzde 70 azaldığını duyurmuş, rakipleri **Lyft** ve **Careem** de aynı şekilde, salgından olumsuz [etkilenmiş](https://intersiber.com/uberin-rakibi-lyft-koronavirus-surecinde-satislarin-yuzde-70-dustugunu-acikladi/) ve birçok kişiyi işten çıkarmıştı. Lime da, koronavirüs sürecinde scooter filosunun, yaklaşık yüzde 99’unu kullanamadığını aktardı.

Lime, koronavirüs sürecinden önce de, zor günler geçiriyordu. Şirket, Ocak ayında 12 farklı ülkede pazardan çıktığını duyurmuş ve ciddi bir küçülmeye gitmişti.