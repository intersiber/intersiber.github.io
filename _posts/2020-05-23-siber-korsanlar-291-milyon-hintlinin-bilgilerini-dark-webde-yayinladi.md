---
id: 7469
title: 'Siber Korsanlar, 29,1 Milyon Hintlinin Bilgilerini Dark Web’de Yayınladı'
date: '2020-05-23T18:00:13+03:00'
author: 'Ahmet Can Bilici'
layout: post
guid: 'https://intersiber.com/?p=7469'
permalink: /siber-korsanlar-291-milyon-hintlinin-bilgilerini-dark-webde-yayinladi/
post_views_count:
    - '33'
image: /wp-content/uploads/2020/05/siber-korsanlar-29-1-milyon-hintlinin-bilgilerini-dark-webde-yayinladi.jpg
categories:
    - Güvenlik
tags:
    - 'dark web'
---

Online istihbarat platformu **Cyble’a** göre siber korsanlar, bir forumda iş arayan 29,1 milyon Hintlinin bilgilerini yayınladı. Hacklenen şirket, **Facebook** ve **Sequoia** tarafından finanse edilen Hint eğitim teknolojisi firması **Unacademy**.

**Cyble** blogunda konuyla ilgili olarak “29,1 milyon iş arayan Hintlinin kişisel bilgileri ücretsiz olarak dark web’de sızdırıldı. Bu tür sızıntılar çok fazla görülse de bu defa dikkatimizi çeken şey eğitim düzeyi ve adres bilgisi gibi birçok kişisel detayın yer alması oldu” açıklamasını yaptı.

<figure class="wp-block-image size-large">![](https://intersiber.com/wp-content/uploads/2020/05/unacademy-hacklendi-hindistan.jpeg)</figure>Paylaşılan ekran görüntüsünde, Hindistan’ın ünlü insan kaynakları sitelerinin adının yer aldığı görüldü ancak sızıntının kaynağı henüz tespit edilemedi. Yer alan detaylı bilgiler göz önüne alındığında, kaynağın özgeçmiş toplayıcısı olduğu değerlendiriliyor.

Siber korsanlar, yakın zamana kadar **Unacademy** benzeri birçok platformu hedef aldı ve arama motorları ile erişilemeyen, ancak özel tarayıcılarla bağlanılabilen dark web’de çalınan bilgiler yayınlandı ya da satışa çıkarıldı. Ödemelerin takip edilememesi adına Bitcoin ile dosyaları satan korsanlar, içerisinde isim ve doğum yerinin yanı sıra, yaşanılan yer, eğitim bilgileri, doğum tarihi ve hatta GPS koordinatları gibi önemli bilgileri satıyorlar.