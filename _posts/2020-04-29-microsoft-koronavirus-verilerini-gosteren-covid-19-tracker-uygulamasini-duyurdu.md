---
id: 6191
title: 'Microsoft Koronavirüs Verilerini Gösteren COVID 19 Tracker Uygulamasını Duyurdu'
date: '2020-04-29T19:05:31+03:00'
author: 'Ahmet Can Bilici'
layout: post
guid: 'https://intersiber.com/?p=6191'
permalink: /microsoft-koronavirus-verilerini-gosteren-covid-19-tracker-uygulamasini-duyurdu/
post_views_count:
    - '30'
image: /wp-content/uploads/2020/04/microsoft-koronavirus-verilerini-gosteren-covid-19-uygulamasini-duyurdu.png
categories:
    - Genel
tags:
    - koronavirüs
---

Koronavirüs salgınıyla ilgili güncel verileri yayınlayan platformlar, milyonlarca kişi tarafından takip ediliyor. **Microsoft** da, **COVID 19 Tracker** isimli uygulamasıyla, dünya çapında koronavirüs verilerinin daha kolay bir şekilde takip edilmesini sağlıyor.

2019’un aralık ayında Çin’in Wuhan şehrinde ortaya çıkan koronavirüs salgını, dünya çapında 3,16 milyonun enfekte olmasına neden olurken, şu ana kadar 219 bin 611 kişi de hayatını kaybetti. Koronavirüs salgınına ilişkin verilerin takip edildiği John Hopkins Üniversitesi ve Worldometers sitesi ise, bu süreçte en çok takip edilen platformlar oldu. **Microsoft**, yayınladığı bir uygulama ile verilerin grafiklere dökülerek ifade edildiği **COVID 19 Tracker**’ı tanıttı.

## Güncel koronavirüs verilerini grafiklerle veriyor

<figure class="wp-block-image size-large">![](https://intersiber.com/wp-content/uploads/2020/04/covid-19-microsoft-koronavirus-uygulamasi-1600x853.png)</figure>**Microsoft’un** yayınladığı **COVID 19 Tracker**, güncel verileri grafiklere dökerek sunan bir platform. Küresel verilerin yanı sıra ülke bazında koronavirüs verilerini de, COVID 19 Tracker ile takip edebilirsiniz.

Uygulamanın diğer bir özelliği de, farklı parametrelere göre oluşturulan grafiklerin kıyaslanabilmesi. Koronavirüs konusunda, sağlıklı ve güncel bilgileri net bir şekilde sunan platformlara olan ilginin artması, şirketin böyle bir uygulama geliştirmesini sağladı.

COVID 19 Tracker’ı indirerek güncel verilere erişmek için Microsoft Store sayfasına gidebilirsiniz.