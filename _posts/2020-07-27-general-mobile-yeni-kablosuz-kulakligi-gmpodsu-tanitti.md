---
id: 9212
title: 'General Mobile Yeni Kablosuz Kulaklığı GMPods’u Tanıttı'
date: '2020-07-27T18:01:35+03:00'
author: 'Beyza Bayrakdar'
layout: post
guid: 'https://intersiber.com/?p=9212'
permalink: /general-mobile-yeni-kablosuz-kulakligi-gmpodsu-tanitti/
post_views_count:
    - '61'
image: images/86F863D8-4822-4FA4-8334-6FC795A62874.jpeg
categories:
    - 'Giyilebilir Teknoloji'
tags:
    - 'general mobile'
    - 'general mobile gmpods'
    - gmpods
---

**General Mobile** yeni giriş seviyesi kablosuz kulaklığı **GMPods**‘u duyurdu. Tek başına **5** saat, **380 mAh**’lık şarj kutusu ile birlikte **25** saatlik kullanım imkanı sunan kulaklıklar özellikleri ve fiyatıyla seviyesine göre oldukça iddialı.

Tasarımıyla Airpods’a benzeyen kulaklıklar üzerinde dokunmatik kontroller bulunduruyor. Bu kontroller ile kullanıcılar **aramaları** cevaplayabiliyor, kulaklığa iki kere dokunduklarında müziği **duraklatıp oynatabiliyor**, 2 saniye basılı tuttuklarında müziği **ileri veya geri** sarabiliyor ve sol kulaklığa üç kere dokunduklarında ise **Google Asistan**’ı etkinleştirebiliyorlar.

<figure class="wp-block-image size-large">![](images/2962A8BB-502F-41F8-B928-D2B120FF85CA-1600x831.jpeg)</figure>**Bluetooth 5.0** teknolojisine sahip olan **GMPods**’ta ayrıca bir **oyun modu** bulunuyor. Bu mod ile kulaklık oyun oynarken gecikmeleri minimum seviyeye indirme imkanı sunuyor. Modu etkinleştirmek için ise sağ kulaklığa üç kere dokunmak yeterli oluyor. **General Mobile**’ın internet sitesinde “GM 8, GM 8 2019 Edition, GM 10, GM 8 Go, GM 9 Pro, GM 9 Go, GM 9 Plus, GM 5 Plus, GM 6, GM 4G, GM 5, Discovery 2 Mini için uyumludur.” ifadeleri yer alıyor. Bunun yanında kulaklık **Apple** ve **Android** telefonlarla da kullanılabiliyor.

Siyah ve beyaz renklerinde gelen kulaklıklar General Mobile’ın resmi internet sitesinde **189TL** olarak satışa sunuldu.