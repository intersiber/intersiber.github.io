---
id: 6369
title: 'TikTok’tan Yeni Reklam Modeli: Satın Al Butonu Test Ediliyor'
date: '2020-05-04T11:05:01+03:00'
author: 'Ahmet Can Bilici'
layout: post
guid: 'https://intersiber.com/?p=6369'
permalink: /tiktoktan-yeni-reklam-modeli-satin-al-butonu-test-ediliyor/
post_views_count:
    - '68'
image: /wp-content/uploads/2020/05/tiktok-tan-yeni-reklam-modeli-satin-al-butonu-test-ediliyor.jpg
categories:
    - 'Sosyal Medya'
tags:
    - influencer
    - tiktok
---

Popüler sosyal medya platformu **TikTok**, yeni bir **reklam** **modeli** üzerinde çalışıyor. Reklamlarda, uygulama kullanıcılarına doğrudan satın alım olanağı sunan bir buton test ediliyor. Satış gelirininse, hesap sahibi ile TikTok arasında paylaşılması hedefleniyor.

## Gelir modellerini çeşitlendirmek istiyor

Kullanıcılara çektikleri videolara arka plan müzikleri ekleme ve yaratıcı düzenleme seçenekleri sunan **TikTok**, kısa süre içinde en çok indirilen sosyal medya uygulamaları arasına girdi. Uygulama, popülerlikteki başarısının yanı sıra gelir modelini de çeşitlendirmek istiyor.

## Call to Action modeli

<figure class="wp-block-image size-large">![](https://intersiber.com/wp-content/uploads/2020/05/tiktok-influencer-marketing.jpeg)</figure>**TikTok**, gelen bilgilere göre küçük bir grupla, **CTA** modelini test ediyor. Yeni model, deneysel bütçelerle test edilirken kullanıcıların call to action, yani harekete geçirici modele olan ilgisi yüksek. Henüz test aşamasında olan yeni model, sınırlı sayıda marka ve kullanıcıya sunuluyor ve tüm markaların kullanımına açılıp açılmayacağı belli değil.

## Şirket gelirini influencerlar ile paylaşacak

Fenomen kullanıcıların, yani **influencer**ların odakta olduğu pazarlama modelleri son birkaç yılda oldukça yaygınlaştı. **TikTok** da bu süreçte pay almak isteyen bir girişim olarak, CTA odaklı reklam modelindeki satış gelirinin bir kısmını kullanıcıları ile paylaşmayı planlıyor. Bu da, platformda ücretsiz olarak içerik üreten influencerlar için oldukça heyecan verici bir gelişme.

Şu anda yeni modelle ilgili çok detay olmasa da, gelen bilgilere göre kullanıcılar ürettikleri içeriklerle ilgili ürünlere bağlantı ekleme şansına sahip olacak. Örneğin spor yapan bir kullanıcı, spor taytı ürünü linki verebilecek ve bu reklam üzerinden gelir elde edecek.

TikTok, satış tarafının dışında son dönemde, uygulama üzerinden doğrudan bağış yapma seçeneğini de getirmişti. Bağış Stickerları ile TikTok, aralarında dünyanın en önemli kurumlarının yer aldığı birçok kuruma doğrudan bağış seçeneğini getirdi.