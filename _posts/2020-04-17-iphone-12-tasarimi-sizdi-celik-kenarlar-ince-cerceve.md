---
id: 5586
title: 'iPhone 12 Tasarımı Sızdı: Çelik Kenarlar, İnce Çerçeve'
date: '2020-04-17T18:00:25+03:00'
author: 'Ahmet Can Bilici'
layout: post
guid: 'https://intersiber.com/?p=5586'
permalink: /iphone-12-tasarimi-sizdi-celik-kenarlar-ince-cerceve/
post_views_count:
    - '132'
image: /wp-content/uploads/2020/04/iphone-12-tasarimi-sizdirildi-celik-kenarlar-ince-cerceve.jpeg
categories:
    - Apple
tags:
    - apple
    - iphone
---

Apple’ın önemli tasarım değişiklikleri yapmayı planladığı **iPhone 12** modeli, bir video ile sızdırılmış olabilir…

Everything Apple Pro isimli bir Youtube kanalı, Apple’ın iPhone 12 Pro Max modeline ait olduğunu iddia ettiği tasarımları paylaştı. Max Weinbach’in ulaştığı iddia edilen videoda **iPhone 12 Pro Max tasarımı**na dair birçok detay yer alıyor. Weinbach’ın akıllı telefon sızıntıları konusunda önemli bir geçmişi olduğunu söyleyelim. Zira geçtiğimiz aylarda Samsung Galaxy S20 Plus ve Galaxy Z Flip piyasaya çıkmadan önce, modellerle ilgili ciddi ayrıntıları paylaşmıştı.

## Tasarım, şimdiye kadar gelen bilgilerle uyumlu

<figure class="wp-block-image size-large">![](https://intersiber.com/wp-content/uploads/2020/04/iphone-12-tasarimlari-1600x868.png)</figure>Weinbach tarafından elde edildiği iddia edilen iPhone 12 Pro Max tasarımı, şimdiye kadarki söylentilerle uyumlu. iPad Pro’yu ve daha eski iPhone modellerini andıran düz, metal kenarlar videoda karşımıza çıkıyor. Sızdırılan videoda ayrıca, iPhone 12 Pro Max’in 6.7 inç olacağı iddia ediliyor.

## iPhone 4’ü andıran kenarlara sahip olacağı iddia edilmişti

Videodaki **iPhone 12 Pro Max** şemaları, geçen hafta Bloomberg’de yayınlanan bir raporda yer alan verilerle uyuşuyor. Raporda iPhone 11 ve 11 Pro Max modellerinden sonra gelecek iPhone modelinin kavisli görünüme sahip olmayacağı, paslanmaz çelik kenarlar içereceği aktarılıyordu. Şirket hakkında çeşitli sızıntı bilgileri aktaran analist Ming Chi Kuo da, yeni iPhone modelinin, iPhone 4’ünkine benzer bir kenar yapısına sahip olacağını yazmıştı.

<figure class="wp-block-image size-large">![](https://intersiber.com/wp-content/uploads/2020/04/iphone-12-tasarimi-sizdirildi.png)</figure>Sızdırılan videoda yer alan tasarım, iPhone Pro Max’in üst kısmında daha küçük bir çentik kısmı içerdiğini gösteriyor. Ayrıca telefonun ekran gövde oranının daha büyük olacağını da görüyoruz. Ekranı çevreleyen ince çerçevenin daha da incelmesi, dikkat çeken diğer detaylardan.

## 4 yeni model bekleniyor

**iPhone 12 serisi**nin, yenilenmiş bir tasarımın yanı sıra 4 farklı modelle gelmesi bekleniyor. Bu modellerden ikisinin iPhone 11’e, diğer ikisinin ise iPhone 11 Pro’yu takip eden özellikler içermesi bekleniyor. Pahalı modellerin üçlü lensli kamera sistemine ve iPad Pro’da yer alan Lidar sistemine sahip olacağı söylenirken, uygun fiyatlı modellerin ise çift kameralı olacağı aktarılıyor.

<figure class="wp-block-image size-large">![](https://intersiber.com/wp-content/uploads/2020/04/iphone-12-dort-farkli-model.png)<figcaption>Youtube, EverythingApplePro</figcaption></figure>Telefonların ayrıca 5G destekli olması ve OLED ekran sunması bekleniyor. Modellerin, iPhone XR’da kullanılan ve daha keskin kontrast ve daha koyu siyah ton içeren LCD paneller içermesi de, diğer beklenen özelliklerden.

*İşte merak edilen o video…*

<figure class="wp-block-embed-youtube wp-block-embed is-type-video is-provider-youtube wp-embed-aspect-16-9 wp-has-aspect-ratio"><div class="wp-block-embed__wrapper"><span class="embed-youtube" style="text-align:center; display: block;"><iframe allowfullscreen="true" class="youtube-player" height="360" src="https://www.youtube.com/embed/ZUXwDpGylpw?version=3&rel=1&fs=1&autohide=2&showsearch=0&showinfo=1&iv_load_policy=1&wmode=transparent" style="border:0;" width="640"></iframe></span></div></figure>## Koronavirüs nedeniyle lansman gecikebilir

Dünyayı etkisi altına alan koronavirüs salgını, birçok şirketin olduğu gibi Apple’ın da planlarını aksatabilir. Çin ağırlıklı bir tedarik zinciri hattı ve üretim yapısına sahip olan Apple’ın yeni amiral gemisinin tanıtımının ertelenip ertelenmeyeceği henüz belli değil. Nikkei Asian Review, koronavirüs nedeniyle yaşanan işten çıkarmalar ve talebin zayıf olabileceği endişesi nedeniyle, iPhone 12’nin gecikebileceğini aktardı. Bloomberg kaynakları da, genellikle Eylül ayında tanıtılan telefonların birkaç haftalık gecikme ile tanıtılabilmesinin söz konusu olduğunu aktardı.