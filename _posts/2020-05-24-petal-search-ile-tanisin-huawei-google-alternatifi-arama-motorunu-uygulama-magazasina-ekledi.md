---
id: 7483
title: 'Petal Search İle Tanışın: Huawei, Google Alternatifi Arama Motorunu Uygulama Mağazasına Ekledi'
date: '2020-05-24T12:25:47+03:00'
author: 'Ahmet Can Bilici'
layout: post
guid: 'https://intersiber.com/?p=7483'
permalink: /petal-search-ile-tanisin-huawei-google-alternatifi-arama-motorunu-uygulama-magazasina-ekledi/
post_views_count:
    - '298'
image: /wp-content/uploads/2020/05/petal-search-ile-tanisin-huawei-google-alternatifi-arama-motorunu-uygulama-magazasina-ekledi.jpg
categories:
    - Genel
tags:
    - google
    - huawei
    - 'petal search'
---

ABD’de kara listeye girmesinin ardından Google servislerini kullanamayan Huawei, Google’ın arama hizmetine alternatif olan arama motorunu mağazaya ekledi. ABD’li şirketlerden hizmet alması engellenen Çinli teknoloji devi, **Huawei** **Mobil** **Servisleri** (HMS) ile kullanıcılarına hizmet vermeyi sürdürüyor. Bu hizmetlerin bir parçası olan Petal Search, AppGallery’de yerini aldı.

<figure class="wp-block-image size-large">![](https://intersiber.com/wp-content/uploads/2020/05/huawei-search-petal-search-oldu.jpg)</figure>## Petal Search neler sunuyor?

Huawei’nin uygulama mağazasında yer alan Petal Search, sadece klasik arama motoru işlevini yerine getirmiyor. Uygulama bunun yanı sıra haberleri tarıyor ve hava durumu tahminlerini aktarıyor. Video izleme ve müzik dinleme olanağı sunan arama motoru, dilediğinizde otel rezervasyonu dahi yapabiliyor. **Huawei**, bu özellikler dışında, Petal Search’ü yeni özelliklerle geliştireceğini vaat etti.

Geliştirme süreci bir yıldan fazla süren arama motoru hizmetinin ismi ilk etapta **Huawei** **Search** olarak belirlenmişti. Sonrasında alınan kararla uygulama, Petal Search oldu.

Huawei, Mart ayında Google servisleri olmadan piyasaya çıkardığı ilk amiral gemisi telefonu P40’ı tanıttı. Bu telefonla birlikte, **EMUI** **10.1** arayüzü de duyuruldu. Güncelleme, kademeli şekilde diğer Huawei modellerine de geldi.

**EMUI 10.1** güncellemesinin, Çin dışında diğer ülkelerde de kullanıcılara sunulacağı, şirketin bu güncellemeyi hızlı bir şekilde tamamlayacağı ifade ediliyor.

Google servisleri olmadan, satışlarında ciddi bir düşüş yaşayan Çinli teknoloji devi, bakalım **Petal** **Search** ile kullanıcılarına iyi bir deneyim sunabilecek mi