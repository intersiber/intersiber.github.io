---
id: 1238
title: 'Wikipedia Erişim Engeli Kaldırıldı'
date: '2020-01-15T23:41:42+03:00'
author: 'Hakan Torun'
layout: post
guid: 'https://intersiber.com/?p=1238'
permalink: /wikipedia-erisim-engeli-kaldirildi/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '186'
image: images/wikipedia-yasagi-kaldirildi-yasak-kalkti.jpg
categories:
    - Genel
    - 'Öne Çıkan'
tags:
    - wikipedia
    - 'wikipedia engeli'
    - 'wikipedia engeli kaltı mı'
    - 'wikipedia yasağı'
    - 'wikipedia yasağı kalktı'
    - 'wikipedia yasağı kaltı mı'
---

Wikipedia erişim engeli bugün Türkiye saati ile 22:30 sıralarında kaldırıldı. Wikipedia 991 gün sonrasında artık özgür.

Wikipedia, 29 Nisan 2017 tarihinde erişilebilen tüm diller düzeyinde, Bilgi Teknolojileri ve İletişim Kurumu (BTK) tarafından engellenmişti. Erişim engeline sebep olarak BTK, Wikipedia’nın ülke güvenliğine karşı tehdit barındırdığını ifade etmişti.

Uzun süredir devam eden mahkeme sürecinde, bugün resmi gazetede Anayasa Mahkemesi kararı yayımlanmıştı ve Wikipedia erişim engelinin kalkacağı bekleniyordu. Karar bugün 22:30 sıralarında uygulandı ve Wikipedia’ya artık özgürce erişilebiliyor.

**Kısaca hatırlamak isteyenler için;**

Wikipedia 29 Nisan 2017 tarihinde saat 08:00’de, tüm Türkiye’den tüm diller düzeyinde tamamen erişime engellenmişti.

Erişim engelinin ilk saatlerinde herhangi bir neden açıklanmamış, ilerleyen saatlerde ajanslar tarafından ülke güvenliğine karşı tehdit içerdiği neden olarak öne sürülmüştü.

2 Mayıs 2017’de Bilgi Üniversitesi Hukuk Fakültesi Öğretim Üyesi Yaman Akdeniz ve Avukat Kerem Altıparmak tarafından verilen itiraz dilekçesi sonucunda Wikipedia’nın bazı İngilizce maddelerinin erişim engeline sebep olduğu ortaya çıkmıştı.

World Cities Expo İstanbul 2017 davetli listesinde yer alan Wikipedia kurucusu Jimmy Wales davetliler listesinden çıkarılmıştı.

5 Mayıs 2017’de Wikimedia vakfı idari tedbir kararının kaldırılması için başvuruda bulunmuş ancak bu başvuru reddedilmişti.

Wikimedia vakfı 2019 Mayıs ayında Avrupa İnsan Hakları Mahkemesi’ne başvurmuştu.

Wikimedia vakfı tarafından Anayasa Mahkemesine yapılan bireysel başvuru ise 26 Aralık 2019 tarihinde görüşülmüş ve erişim engelinin hak ihlali olduğuna karar verilmişti.

15 Ocak 2019 tarihinde resmi gazetede kararın yayımlanması ile birlikte aynı günün akşam saatlerinde, 22:30 sıralarında Wikipedia erişim engeli kaldırıldı ve 991 gün sonra Wikipedia yeniden erişilebilir hale geldi.