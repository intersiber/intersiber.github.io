---
id: 7766
title: 'Hedefleri Tutturdu: Elon Musk, Tesla Hisselerinden 775 Milyon Dolar Gelir Elde Edecek'
date: '2020-05-29T16:46:08+03:00'
author: 'Ahmet Can Bilici'
layout: post
guid: 'https://intersiber.com/?p=7766'
permalink: /hedefleri-tutturdu-elon-musk-tesla-hisselerinden-775-milyon-dolar-gelir-elde-edecek/
post_views_count:
    - '51'
image: images/hedefleri-tutturdu-elon-musk-tesla-hisselerinden-775-milyon-dolar-kar-elde-edecek.jpeg
categories:
    - 'Elektrikli Otomobil'
    - Genel
tags:
    - 'elon musk'
    - tesla
---

**Tesla’nın** kurucu ortaklarından **Elon** **Musk**, 2018 yılında şirketle imzaladığı anlaşma çerçevesinde düşük fiyatla hisse senedi alma hakkı kazandı.

## 12 operasyonel hedef tutturuldu

Tesla ile Elon Musk arasında 2018 yılında yapılan anlaşmada, Musk’ın 10 yıllık orta vadeli plan kapsamında belli hedefleri yerine getirmesi ve şirketten maaş almaması durumunda, 1,7 milyon Tesla hissesi satın alma hakkı kazanmasına karar verilmişti.

<figure class="wp-block-image size-large">![](images/tesla-hisseleri.png)<figcaption>Tesla hisselerinin beş yıllık performansı.</figcaption></figure>Şirket, ABD Menkul Kıymetler ve Borsa Komisyonu SEC’e geçtiğimiz günlerde sunduğu belgede, Musk’ın şirketten düşük fiyatlı hisse alma hakkına sahip olduğunu ifade etti.

## 775 milyon dolar kâr elde edecek

Musk’ın anlaşması, hedefe ulaşıldığı için 2018 yılındaki hisse fiyatına göre alıma olanak tanıyor. 2018 yılında **Tesla** **hisselerinin** değeri 350 dolardı, şimdiki değer ise 850 dolar. 1,69 milyon adet hisse senedi satın alabilecek Elon Musk, yaklaşık 775 milyon dolarlık bir kar elde edecek.

Anlaşmanın devamında, **Elon** **Musk** 10 yıl içinde diğer hedefleri de tutturduğu takdirde 20 milyonun üzerinde hisse senedini satın alabilecek. Böylelikle, Musk’ın kazancı Tesla’nın borsadaki performansına göre yükselecek.

İlginç çıkışları ile zaman zaman gündeme gelen **Elon** **Musk**, geçtiğimiz günlerde **Twitter’da** yaptığı bir paylaşımda, Tesla hisselerinin fiyatının çok yüksek olduğunu söylemişti. Açıklamanın ardından hisselerde ciddi bir düşüş yaşandı.