---
id: 5712
title: 'Avustralya, Facebook ve Google’dan Haber İçerikleri İçin Ödeme Yapmasını Talep Etti'
date: '2020-04-20T13:37:24+03:00'
author: 'Ahmet Can Bilici'
layout: post
guid: 'https://intersiber.com/?p=5712'
permalink: /avustralya-facebook-ve-googledan-haber-icerikleri-icin-odeme-yapmasini-talep-etti/
post_views_count:
    - '33'
image: images/avustralya-hukumeti-facebook-ve-google-in-haber-sitelerine-odeme-yapmasini-istedi.jpg
categories:
    - Genel
tags:
    - avustralya
    - google
---

Avustralya hükümeti, Facebook ve Google’ın yayınladığı haber içerikleri ile ilgili ilginç bir düzenleme talebi ile gündeme geldi. Hükümet, teknoloji devlerinin, medya kuruluşlarının oluşturdukları içerik için ödeme yapmasını amaçlayan bir talepte bulundu.

Avustralya Rekabet ve Tüketici Komisyonu’na (ACCC), hükümet tarafından **Facebook ve Google**’ın, medya kuruluşlarının ürettiği haberleri kullanarak elde ettiği **gelirin paylaşımı** konusunda bir düzenleme yapılması talimatı verildi.

Basın kaynaklarına göre düzenleme, internet devlerinin haberlerden elde ettiği reklam gelirinin nasıl paylaşılacağı, orijinal haber içeriklerinin sayfalarda nasıl yer alacağı ve verilerin haber kuruluşları ile nasıl paylaşılacağı gibi konuları kapsayacak.

ACCC, Avustralya’da 2019 yılında, dijital platformların medya ekosistemindeki etkisi üzerine yapılan bir ataştırmanın ardından, **Facebook ve Google**’dan haber üreten **medya** kuruluşlarına **ödeme** yapılması adına, görüllü bir düzenleme yapılması adına müzakere talebinde bulunmuştu.

## Yeni yasa Facebook ve Google dışında, Instagram ve Twitter’ı da kapsayacak

<figure class="wp-block-image size-large">![](images/google-ve-facebook-haber-sitelerine-para-odeyebilir.jpg)</figure>Müzakereler başarısız sonuçlanmış ve ACCC, hükümete anlaşma olasılığının olmadığını söylemişti.

Koronavirüs salgınının ardından birçok sektör gibi etkilenen **haber** sektörü ise, **reklam gelirleri**nin azaldığı bu dönemde yeniden masada. Hükümet, bu defa düzenlemenin gönüllü değil, zorunlu olmasını talep etti ve Temmuz sonuna kadar sürecin sonlanacağını duyurdu.

Düzenleme, medya şirketleri ve teknoloji devleri arasında nasıl bir gelir paylaşımı olacağının belirlenmesinin yanı sıra, anlaşmazlık durumlarındaki ceza ve yükümlülük konularını da içerecek. Haber sitelerinin oluşturduğu içerikten faydalanan Facebook ve Google’ın yanı sıra, Instagram ve Twitter da yasa kapsamında yer alacak.

Nisan ayının başında, Fransa’da da rekabet otoritesi teknoloji devleri ve medya kuruluşları arasında benzer bir düzenlemenin yapılmasını talep etmişti.

Yapılacak müzakere ve ortaya çıkacak sonuç, diğer ülkelerde de medya ve internet devleri arasındaki gelir paylaşımı süreci için bir emsal teşkil edebilir.