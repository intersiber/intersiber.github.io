---
id: 5765
title: 'Whatsapp Video Görüşmesinde 8 Katılımcıya Kadar İzin Verecek'
date: '2020-04-21T15:43:49+03:00'
author: 'Ahmet Can Bilici'
layout: post
guid: 'https://intersiber.com/?p=5765'
permalink: /whatsapp-video-gorusmesinde-8-katilimciya-kadar-izin-verecek/
post_views_count:
    - '68'
image: /wp-content/uploads/2020/04/whatsapp-video-gorusmesinde-8-kisiye-kadar-izin-verecek.jpeg
categories:
    - Mobil
tags:
    - whatsapp
    - zoom
---

Koronavirüs salgınının ardından, video konferans uygulamaları önemini arttırmıştı. Dünyanın en popüler mesajlaşma uygulaması Whatsapp da, video görüşmelerindeki kişi sayısını arttırdı.

## Video konferans uygulamalarında rekabet kızışıyor

Başta Zoom olmak üzere Houseparty ve Duo gibi uygulamaların öne çıktığı görüntülü konuşma uygulamaları, birçok şirketin ilgisini çekti. Whatsapp da bu şirketler arasında yer alıyor. Videolu görüşme pazarındaki etkinliğini arttırmak isteyen Whatsapp, video görüşmelerindeki katılımcı sınırını yükseltti.

Sızdırılan uygulama özelliği görüntüleri şu şekilde:

<figure class="wp-block-image size-large">![](https://intersiber.com/wp-content/uploads/2020/04/whatsapp-goruntulu-konusma-limiti-8-kisi.jpeg)</figure>WABetaInfo’nun aktardığı bilgiye göre Whatsapp, şu anda 4 katılımcıyı destekleyen videolu görüşmelerindeki sınırı 8 kişiye çıkaracak. Şu anda rakip uygulamalarda Houseparty 8 kişi, Google Duo ise 12 kişiye kadar destek veriyor. Zoom uygulamasında ise limit daha da yüksek.

## 2 milyar kullanıcıya sahip

Facebook bünyesinde yer alan **Whatsapp**, 2 milyarın üzerindeki kullanıcı sayısı ile dünyanın en popüler mesajlaşma servisi. **Görüntülü konuşma** özelliği, Whatsapp üzerinde popüler bir aktivite olsa da, grup konuşmalarında son dönemde diğer uygulamalar tercih ediliyor. Özellikle, 10 milyon ortalama günlük kullanıcı sayısını 200 milyonun üzerine çıkaran Zoom, koronavirüs salgını sonrasında en popüler görüntülü konuşma servisi haline gelmişti.

**Whatsapp, görüntülü konuşma** özelliğinde 8 kişi katılımcı limitini, hem Android hem de iOS platformlarında sunacak.