---
id: 6871
title: 'Telegram, Kripto Para Operasyonunu İptal Etti'
date: '2020-05-13T14:00:18+03:00'
author: 'Ahmet Can Bilici'
layout: post
guid: 'https://intersiber.com/?p=6871'
permalink: /telegram-kripto-para-operasyonunu-iptal-etti/
post_views_count:
    - '27'
image: images/telegram-kripto-para-operasyonunu-iptal-etti.jpg
categories:
    - Genel
tags:
    - 'kripto para'
    - sec
    - telegram
    - ton
---

Telegram, ABD Menkul Kıymetler ve Borsa Komisyonu SEC ile uzun süren görüşmelerin ardından, kripto odaklı iştiraki **Telegram** **Open** **Network** (**TON**) projesini iptal etti.

Şirketin kurucusu ve CEO’su **Pavel Durov**, yaptığı açıklamada “Telegram’ın **TON** projesindeki aktif rolü sona erdi” dedi. “**TON** kısaltmasını, Telegram markası ya da ismini kullanarak ilgi çekmeye çalışan projelerde, paranızı ve verilerinizi paylaşma konusunda risk almayın” diye de ekledi.

**Telegram Open Network**, bir akıllı telefona sahip herkesin yer alabileceği, Facebook’un Libra projesine benzer şekilde merkezsiz bir blok zincire dayanan kripto para projesiydi. Sistem, ciddi incelemelerle karşı karşıya kaldı.

## 1,7 milyar dolarlık fon toplandı

<figure class="wp-block-image size-large">![](images/telegram-open-network-nedir-ton-1600x900.jpg)</figure>SEC, geçtiğimiz yılın Ekim ayında Telegram’ın **Gram** adlı **kripto** **para** biriminde, 1,7 milyar dolarlık erken satış jeton sürecinde, satışları durdurması emrini vermişti. Fon, **Telegram’ın** Gram adlı kripto para projesi için ICO sürecinde, 2018’den bu yana toplanmaktaydı. **SEC** incelemesinin ardından şirket, **ICO** sürecini iptal etme kararı almıştı.

**Durov**, alınan kararla ilgili ABD yasal mercilerini eleştirdi ve “Bu savaş, neslimizin en önemli savaşı olabilir” dedi. SEC kararlarının ardından sekteye uğrayan kripto para projesi ile ilgili olarak, “Doğru bir savaşta savaşıyorsunuz. Umarım bu savaşın galibi olursunuz” diye ekledi.