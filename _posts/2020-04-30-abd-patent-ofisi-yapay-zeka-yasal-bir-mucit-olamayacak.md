---
id: 6199
title: 'ABD Patent Ofisi: Yapay Zeka Yasal Bir Mucit Olamayacak'
date: '2020-04-30T12:00:06+03:00'
author: 'Ahmet Can Bilici'
layout: post
guid: 'https://intersiber.com/?p=6199'
permalink: /abd-patent-ofisi-yapay-zeka-yasal-bir-mucit-olamayacak/
post_views_count:
    - '14'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/04/uspto.jpg
categories:
    - Genel
tags:
    - ai
    - patent
    - 'yapay zeka'
---

**ABD Patent ve Marka Ofisi** (USPTO), yapay zeka sistemlerinin bir patentin muciti olamayacağına hükmetti. Karar, DABUS adlı bir **yapay zeka** sistemi tarafından geliştirilen, gıda odaklı iki patent talebine yanıt olarak geldi.

USPTO, “Mevcut yasa uyarınca, patent başvurusunda yalnızca gerçek kişiler mucit olarak adlandırılabilir” ifadesini kullandı. Ajansla, DABUS adlı yapay zeka sisteminin geliştiricileri farklı argümanlar öne sürse de, ajans AI sisteminin başvurusunu reddetti.

Patent, geçtiğimiz yıl Yapay Mucit Projesi tarafından sunuldu. Patent için, ABD Patent ve Marka Ofisi dışında İngiltere Fikri Mülkiyet Ofisi ve Avrupa Patent Ofisi’ne de başvuru yapıldı ve belgeler sunuldu. Bu iki kurum da, USPTO ile aynı şekilde DABUS’un yasal olarak tescillenmiş bir mucit olarak listelenemeyeceğine karar verdi.

USPTO, AI araştırmacısı Stephen Thaler tarafından geliştirilen yapay zekanın projesi ile ilgili, geçtiğimiz yılın sonlarında kamuoyundan görüş istemişti.

**Yapay Mucit Projesi**, temel olarak bir yapay zekanın patente sahip olmasını savunmuyor, yalnızca bir mucit olarak listelenebileceğini ifade ediyor. Birçok kişi, IBM’in Watson süper bilgisayarı gibi bir sisteme, bilgisayarın bir sorunu çözmeye devam etmeden önce kodlama yapması durumunda bunun gerekli olabileceğini savunuyor. Hiçkimsenin bu tarz bir buluş için patent talep etememsi durumunda, grup bu buluşun patentlenmesinin imkansız olmasından endişe ediyor.

<figure class="wp-block-image size-large">![](https://intersiber.com/wp-content/uploads/2020/04/ibm-super-bilgisayari-watson-1600x1067.jpg)<figcaption>IBM’in süper bilgisayarı Watson.</figcaption></figure>Proje aynı zamanda, yapay zekaların mucit olarak listelenmesine izin verilmesinin, bu makinelerin yarattığı değerin daha açık bir şekilde ortaya çıkmasından ötürü inovasyonu da teşvik edeceğini düşünüyor. Proje ekibinde yer alan Ryan Abbott, geçen yıl Financial Times’a verdiği demeçte, “Bir makinenin yaratıcı süreçte ne kadar değerli olduğuna odaklanırsanız, bu makine kaçınılmaz olarak daha değerli hale gelecektir” demişti.

Yasal düzenlemelerde bir değişim olmadığı müddetçe, **yapay zeka** sistemlerinin birer **mucit** yerine, icat için bir ‘aracı’ olarak görülmeye devam etmesi daha muhtemel görünüyor.