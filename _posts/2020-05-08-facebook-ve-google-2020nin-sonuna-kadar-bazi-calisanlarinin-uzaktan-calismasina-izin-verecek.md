---
id: 6602
title: 'Facebook ve Google, 2020&#8217;nin Sonuna Kadar Bazı Çalışanlarının Uzaktan Çalışmasına İzin Verecek'
date: '2020-05-08T16:30:00+03:00'
author: 'Beyza Bayrakdar'
layout: post
guid: 'https://intersiber.com/?p=6602'
permalink: /facebook-ve-google-2020nin-sonuna-kadar-bazi-calisanlarinin-uzaktan-calismasina-izin-verecek/
post_views_count:
    - '24'
image: images/facebook-ve-google-2020nin-sonuna-kadar-bazi-calisanlarinin-uzaktan-calismasina-izin-verecek.gif
categories:
    - Genel
tags:
    - covid-19
    - facebook
    - google
---

Covid-19 salgını, **Google** ve **Facebook** dahil olmak üzere dünyanın dört bir yanındaki şirketlerde çalışan kişileri evden çalışmaya zorladı. Bu iki şirkette yaptığı açıklamada, çalışanlarının çoğunun bu **yıl sonuna kadar** evden çalışmasına izin vereceğini açıkladı.

Çoğu şirkette olduğu gibi, **Facebook** ve **Google** çalışanları yeni koronavirüsün yayılmasını yavaşlatmak için evden çalışıyorlar. Silikon Vadisi’ndeki en büyük iki şirketin duyuruları, teknoloji endüstrisinin geri kalanının önümüzdeki aylarda nasıl **yeniden açılmayı** planlayabileceğine dair ipuçları veriyor.

<figure class="wp-block-image size-large">![](images/facebook-google-1600x1155.jpg)</figure>Facebook sözcüsü, şirketin ofislerinin yeniden açılıp açılmayacağına karar verirken halk sağlığı verileri, hükümet rehberliği ve yerel nüanslar gibi çeşitli faktörlerin değerlendireceğini, ofislerinin çoğunu **6 Temmuz**‘a kadar yeniden açmayı planlamadıklarını söyledi. Bazı çalışanların işleri uzaktan yapılamazken, **Zuckerberg** işe geri dönüşün kademeli bir şekilde yapılması gerektiğini vurgulayarak “Genel olarak, herkesin bir süre ofislerimizde olmasını beklemiyoruz.” dedi.

Google CEO’su **Sundar Pichai** yapılan şirket toplantısında çalışanlarının 2020’nin geri kalanında uzaktan çalışacaklarını duyurdu. Şirketin yerinde çalışması gereken kişiler için **Haziran** veya **Temmuz** aylarında ofislerini açmaya başlayacağını söyleyen Pichai, insanların birbirleriyle yakın temasta olmasını engellemek için ofislerine **ek güvenlik önlemleri** uygulayacaklarını belirtti.

Facebook’un **48.000**‘den fazla, Google’ın ana şirketi Alphabet’in **120.000**‘den fazla tam zamanlı çalışanı olduğu düşünüldüğünde iki şirketin duyuruları dünya çapında binlerce çalışanı etkilemektedir.