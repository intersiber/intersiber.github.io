---
id: 5753
title: 'Uber, Connect ve Direct Hizmetlerini Tanıttı'
date: '2020-04-21T10:00:28+03:00'
author: 'Ahmet Can Bilici'
layout: post
guid: 'https://intersiber.com/?p=5753'
permalink: /uber-connect-ve-direct-hizmetlerini-tanitti/
post_views_count:
    - '149'
image: /wp-content/uploads/2020/04/uber-direct-ve-connect-hizmetlerini-tanitti.jpeg
categories:
    - Genel
    - Girişim
tags:
    - UBER
    - 'uber connect'
    - 'uber direct'
---

Uber, dünya genelinde etkilerini sürdüren covid-19 salgınıyla talebin azalması ile birlikte, Uber Connect ve Uber Direct adlı iki yeni hizmet başlatacağını duyurdu. Ürünler, insanlardan ziyade eşya taşımaya odaklı olacak. **Uber Direct**, eczaneler ya da evcil hayvan dükkanları gibi işletmelerden teslimatlar sunarken, **Uber Connect** ise Uber kullanıcılarının birbirlerine ürün göndermelerini sağlayacak, aynı gün içinde teslimat sunan bir kurye servisi olacak.

## Koronavirüs ile mücadelede önemli adımlar

<figure class="wp-block-image size-large">![](https://intersiber.com/wp-content/uploads/2020/04/uber-koronavirusten-nasil-etkilendi.jpeg)</figure>**Uber, koronavirüs** salgınının ABD’deki merkezi New York’ta ilaç teslimatları sunacağını açıklarken, Portekiz’de ise koli teslimatları için ulusal posta servisi CTT ile birlikte çalışıyor. Avustralya’da evcil hayvan malzemeleri dağıtmak için Yeşil Haç ile çalışan Uber, Güney Afrika’da da ilaç dağıtımı yapıyor. Şirket, virüsün yayılımını önlemek için tüm teslimatların temassız gerçekleşeceğini de ekledi.

Uber Connect’in Avustralya, Meksika ve ABD’de yer alan 25’ten fazla şehirde hayata geçeceği aktarıldı. Uber, aynı gün teslimat sunacak hizmetin, temas olmadan gerçekleşeceğini söyledi.

## Uber salgından nasıl etkilendi?

Koronavirüs salgını, birçok sektörde ciddi etkiler ortaya koydu ancak Uber, belki de en çok etkilenen şirketler arasında. Bazı şehirlerde evde kalma çağrılarına uyum oranı çok yüksek oldu. Bu da, Uber’in sunduğu şehir içi ulaşım hizmetine talebin yüzde 70 kadar azalmasına neden oldu. Uber, işleri azalan sürücülerin diğer şirketlerde iş bulmasına yardımcı olurken aynı zamanda filoyu kullanmak için de yeni hizmetler başlattı.

Bu proje, Uber’in ilk teslimat denemesi değil. Şirket, 2015 yılında da UberRush adlı hizmeti başlatmıştı, şirket odağını Uber Eats’e çevirmek adına, bu hizmeti 2018’de kaldırdı.

Uber CEO’su Dara Khosrowshahi, konuyla ilgili olarak “Bu kriz boyunca platformumuzun, işletmeler ve tüketiciler için temel malların taşınmasına yardımcı olurken, aynı zamanda sürücüler için de yeni kazanç fırsatları içeren yeni yollar arıyoruz” dedi.