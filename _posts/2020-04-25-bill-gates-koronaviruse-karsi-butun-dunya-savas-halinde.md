---
id: 5954
title: 'Bill Gates: Koronavirüse Karşı Bütün Dünya Savaş Halinde'
date: '2020-04-25T16:01:13+03:00'
author: 'Ahmet Can Bilici'
layout: post
guid: 'https://intersiber.com/?p=5954'
permalink: /bill-gates-koronaviruse-karsi-butun-dunya-savas-halinde/
post_views_count:
    - '74'
image: /wp-content/uploads/2020/04/bill-gates-koronaviruse-karsi-butun-dunya-savas-halinde.jpeg
categories:
    - Genel
tags:
    - 'bill gates'
    - koronavirüs
---

Forbes verilerine göre, Jeff Bezos’ın ardından 104 milyar dolarlık servetiyle dünyanın en zengin ikinci iş insanı olan **Bill Gates**, dün blogunda yaptığı bir paylaşımda **koronavirüs** salgınında dünyanın nasıl eksiye döneceğine dair bir yazı paylaştı.

## Bu bir dünya savaşı gibi

Virüsün yayılmasını engellemek adına alınacak önlemlere ilişkin tavsiyelerini paylaşan Gates, koronavirüsle tüm insanlığın mücadele ettiğini belirterek, “Bu bir dünya savaşı gibi” ifadesini kullandı. Virüsle mücadelenin küresel anlamda sürdürülmesi gerektiğini belirten Gates, “Hepimiz aynı taraftayız” mesajını verdi.

## Aşı için kaç yıl gerekiyor?

<figure class="wp-block-image size-large">![](https://intersiber.com/wp-content/uploads/2020/04/koronavirus-krizi-milyonlarca-kisiyi-etkiledi.jpeg)</figure>Microsoft kurucusu, geniş katılımlı etkinliklere gitme noktasında henüz erken olduğunu ve bunun için, koronavirüs tedavisinin geliştirilmesi gerektiğini duyurdu. Bir aşının piyasaya sürülmesi için beş yıla ihtiyaç olabileceğiniz ifade eden Gates, “ABD hükümeti aşı için 18 aylık süreç öngörürken, bana göre bu iş daha uzun sürecek” yorumunda bulundu.

## Evde test en ideali

**Koronavirüsü** tespit eden testlerin yaygınlaşma sürecinin, rahatlamayı sağlayacağını belirten Gates, hastalık semptomu olan ve temas kurmuş herkesin, bu testlere erişmesinin gerektiğini söylüyor. Gates, en kapsamlı mücadelenin testlere erişim ile olabileceğini aktarıyor.

## Hasta takibi önemli

**Koronavirüs** salgınının yaygınlaşmaması adına, hasta takibinin önemli olduğunu vurgulayan **Bill Gates**, temaslı kişilerin izlerini sürmenin, salgının artmasını önlemek adına etkili olduğunu söyledi. Bunun için daha çok insanın işe alınması gerektiğini söyleyen Gates, Almanya’nın bu konuda çok fazla çalışma yapması gerekiyor dedi.

## Salgın sonrası neler değişecek?

Henüz birçok kişi bunu düşünmemiş olsa bile, koronavirüs salgınının ardından birtakım toplumsal düzenlemeler olacak ve hayat birçok alanda değişecek.

Gates ekonominin nasıl düzenleneceği, restoranda kaç kişinin durabileceği ya da fabrika işçilerinin yeniden nasıl planlanacağı gibi kararların alınması gerektiğini söyledi.