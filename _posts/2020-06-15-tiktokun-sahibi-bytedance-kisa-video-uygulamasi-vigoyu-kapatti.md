---
id: 8468
title: 'TikTok’un Sahibi ByteDance, Kısa Video Uygulaması Vigo’yu Kapattı'
date: '2020-06-15T16:07:32+03:00'
author: 'Ahmet Can Bilici'
layout: post
guid: 'https://intersiber.com/?p=8468'
permalink: /tiktokun-sahibi-bytedance-kisa-video-uygulamasi-vigoyu-kapatti/
post_views_count:
    - '79'
image: images/tiktok-un-sahibi-bytedance-kisa-video-uygulamasi-vigo-yu-kapatti.jpg
categories:
    - 'Sosyal Medya'
tags:
    - bytedance
    - tiktok
    - vigo
---

**TikTok’un** çatı şirketi **ByteDance**, **Vigo** uygulama ailesini kapatma kararı aldı. 2017 yılında kurulan ve TikTok gibi arka planında çeşitli müziklerin yer aldığı, dudak okuma senkronizasyonuna odaklanan Vigo Video ve Vigo Lite’ın operasyonları durduruldu.

## Kapatma kararı mektupla duyuruldu

ByteDance, Vigo uygulamasının kullanıcılarına bir mektup yazarak, 31 Ekim’e kadar Hindistan’daki operasyonun kapatıldığını ve üyelerin, içeriklerini **TikTok’a** taşımalarına izin vermek için bir geçiş dönemi sunulduğunu aktardı. Hindistan gibi, Vigo Brezilya ve Orta Doğu operasyonları da hizmetini durdurdu.

## 120 milyondan fazla kullanıcısı vardı

<figure class="wp-block-image size-large">![](images/tiktok-un-sahibi-bytedance-sirketi.jpg)</figure>Ocak ayında yayınlanan bir rapora göre **Vigo** uygulamaları, dünya çapında 120 milyondan fazla aktif kullanıcıya sahipti. Ancak TechCrunch’ın aktardığı bilgiye göre uygulama, geçen ay sadece 4 milyon aktif kullanıcıya hizmet verdi.

**ByteDance**, Vigo uygulamasını neden kapattığına ilişkin bir açıklama yapmadı ancak TikTok’un dünya çapında bu kadar ses getirdiği bir dönemde, farklı bir kısa video projesine odaklanmak istememesi, olası sebep olarak görülüyor.

**TikTok’un** dünya çapında **600** **milyonun** üzerinde aktif kullanıcısı bulunuyor ve sadece Hindistan’da, kullanıcı sayısı 200 milyonun üzerinde. Şirket, kullanıcı tabanı zayıflamış bir projeyi canlı tutmak için bu nedenle çaba göstermedi.

**ByteDance’ın** durdurduğu tek proje Vigo değil. Teknoloji devi, iyi bir performans gösteremeyen haber uygulaması **TopBuzz’ı** da durdurma kararı almıştı.