---
id: 1256
title: 'Almanya Windows 7 İçin Senelik 800.000 Euro Ödeyecek'
date: '2020-01-23T23:55:31+03:00'
author: 'Hakan Torun'
layout: post
guid: 'https://intersiber.com/?p=1256'
permalink: /almanya-windows-7-icin-senelik-800-000-euro-odeyecek/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '128'
image: /wp-content/uploads/2020/01/almanya-windows-7-icin-800000-euro-odeyecek.jpg
categories:
    - Güvenlik
    - 'Öne Çıkan'
    - Windows
tags:
    - 'almanya microsoft windows 7'
    - 'almanya windows 7'
    - 'windows 7 esu'
    - 'windows 7 güvenlik'
---

Yerel basında çıkan haberlere göre Alman Federal Hükümeti Microsoft’a Windows 7 güncellemeleri için bu sene en az 800.000 Euro ödeyecek.

Microsoft’un Windows 7 için, 14 Ocak itibariyle destek vermeyi bırakmasıyla birlikte hali hazırda çok sayıda Windows 7 lisansına sahip ve aktif kullanıcı rolündeki kullanıcıları kesenin ağzını açmışa benziyor.

Geçen yıl, hükümetler ve kurumsal kullanıcılar için Windows 7 Genişletilmiş Güvenlik Güncellemeleri (ESU) olarak adlandırılan bir program duyurulmuştu. Bu program sayesinde 2023’e kadar Windows 7 güvenlik güncellemelerine ücretli olarak erişim sağlanabilecek.

Alman hükümetinin yakın zamanda imzaladığı ESU programı sayesinde doğal olarak her kullanıcı için bir maliyet doğacak. Yalnızca Berlin’de yerel yönetimlerin kullandığı 85.000 istemcinin 20.000’i Windows 7 kullanıyor. Toplamda ise 33.000 bilgisayarın ESU kapsamına alınması bekleniyor ve Almanya bunun için bu sene en az 800.000 Euro ödeyecek.

Windows 7’nin güvenlik güncellemelerinin kesilmesiyle birlikte kullanılmaya devam edilmesi durumunda güvenlik risklerinin doğacağı aşikar. Microsoft Windows 7 kullanıcılarının Windows 10’a geçiş yapması için büyük hamleler yapmıştı. Hali hazırdaki ev kullanıcıları için bu genişletilmiş güvenlik güncellemeleri sunulmayacak. Geçiş sürecini tamamlayamayan hükümetler ve kurumsal kullanıcılar, güncellemeler için ödeme yapmaya devam edecek gibi görünüyor.