---
id: 2410
title: 'Koronavirüs Akıllı Telefon Pazarını Vurdu'
date: '2020-02-29T20:47:00+03:00'
author: 'Batuhan Şahin'
layout: post
guid: 'https://intersiber.com/?p=2410'
permalink: /koronavirus-akilli-telefon-pazarini-vurdu/
post_views_count:
    - '21'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/koronavirus-akilli-telefon-pazarini-vurdu.jpeg
categories:
    - Mobil
tags:
    - 'akıllı telefon pazarı'
    - coronavirüs
    - koronavirüs
---

Kasım 2019 ayında ortaya çıkan ve yaklaşık 80 bin kişide görülen **Koronavirüs** salgını başta Çin olmak üzere birçok ülkede üretim yapılan fabrikaların kapanmasına sebep oldu. Özellikle Çin’de açık fabrika sayısı oldukça azaldı. En çok etkilenen sektörlerin başında gelen teknolojik ürünler, şirketlere ciddi bir kayıp yaşatıyor.

**Akıllı telefon pazarı**nda büyük bir düşüş beklendiğini öne süren Amerika Birleşik Devletleri merkezli **IDC** (Uluslararası Veri Kuruluşu) Koronavirüs salgınının olumsuz yönleriyle alakalı veriler yayınladı. Yayınladığı verilerin içerisinde de **Samsung** ve **Apple** gibi şirketlerin dahi ciddi şekilde etkileneceğini belirtti.

<figure class="wp-block-image size-large">![](images/koronavirus-akilli-telefon-pazarini-vurdu-2-1600x1067.jpeg)</figure>## Akıllı Telefon Pazarı Ciddi Bir Kayıp Yaşayacak

IDC verilerine göre 2020 yılının Haziran ayına kadar akıllı telefon pazarında en az %10,6’lık bir daralmanın mümkün olduğu belirtiliyor. Üstelik bu oranın her geçen gün artmasından da endişe edilmekte. Dünyanın en aktif sektörlerinden biri olan akıllı telefon pazarının %10 oranında daralması öngörülüyor.

Üretici firmalar ise zaten birçok fabrikasında üretimi durdurmuş durumda. Üretimi devam eden çok az sayıda fabrikanın olduğu Çin ve diğer Asya ülkeleri ekonomik anlamda zor günler geçiriyor. Akıllı telefon pazarının kaderini belirleyecek olan Koronavirüs tedavisi Temmuz ayına kadar bulunmazsa akıllı telefon pazarındaki daralmanın bu senaryonun en az 2 katı kadar olacağı da belirtiliyor.