---
id: 7146
title: 'Zuckerberg, Çin’in İnternet Düzenlemesi Üzerindeki Etkisi Konusunda ‘Endişeli’'
date: '2020-05-19T10:00:08+03:00'
author: 'Ahmet Can Bilici'
layout: post
guid: 'https://intersiber.com/?p=7146'
permalink: /zuckerberg-cinin-internet-duzenlemesi-uzerindeki-etkisi-konusunda-endiseli/
post_views_count:
    - '31'
image: /wp-content/uploads/2020/05/zuckerberg-cin-in-internet-duzenlemesi-uzerindeki-etkisi-konusunda-endiseli.jpg
categories:
    - 'Sosyal Medya'
tags:
    - çin
---

Facebook CEO’su Mark Zuckerberg, bugün yaptığı açıklamada, diğer ülkelerin Çin’in internet düzenlemesi yaklaşımını taklit etmeye çalışabileceğinden endişe duyduğunu belirtti.

Avrupa Birliği yetkilileri ile bir görüşme gerçekleştiren Facebook CEO’su, “Çin gibi ülkelerden, daha demokratik Batı ülkelerine farklı değerler geliyor” ifadesini kullandı ve veri gizliliği konusunda açık bir anlayışa sahip olmanın, demokratik Batı ülkelerine bağlı olduğunu sözlerine ekledi. Zuckerbeg, “bunu geliştirmek için ortak bir sorumluğumuz var” ifadesini kullandı.

## Zuckerberg, Çin’in internet politikasını daha önce de eleştirmişti

**Mark** **Zuckerberg**, otoriter bir internet düzenlemesine sahip olan ve dünyaca ünlü birçok siteye erişimin engellendiği Çin’in internet düzenlemelerini daha önce de eleştirmişti. **Çin’in**, internetin geri kalanı için kuralları belirlemesine izin vermemenin önemli olduğunu söyleyen Zuckerberg, ifade özgürlüğüne vurgu yapmıştı.

<figure class="wp-block-image size-large">![](https://intersiber.com/wp-content/uploads/2020/05/cin-de-hangi-internet-siteler-yasakli-1600x883.png)<figcaption>Çin’de erişim engeli bulunan web sitelerden bazıları. Kaynak: Wikipedi</figcaption></figure>**Zuckerberg**, AB’nin **Facebook**, **Twitter**, **Google** ve diğer internet devlerinin, AB’de kullanıcı verilerini toplama sürecindeki prosedürleri uygulayan GPDR yönetmeliğine ise övgüde bulundu.

## Facebook’un koronavirüs tutumu

Facebook CEO’su görüşmede, **koronavirüs** salgınına ilişkin şirketinin genel tutumuna dair açıklamalarda da bulundu. Facebook’un, salgınla ilgili yanıltıcı bilgi içeren içerikleri etiketleme yoluna gittiğini aktaran Zuckerberg, **COVID-19** süreci ile ilgili, platformda yüz binlerce şüpheli bilginin etiketlendiğini ve 50 milyondan fazla uyarı gösterildiğini aktardı. Zuckerberg, bu sistemin işe yaradığının bilindiğini ve uyarı etiketi yer alan içeriklere, yüzde 95 oranında tıklanmadığını söyledi.