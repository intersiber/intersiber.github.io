---
id: 883
title: '2013 Yılında 1 Değil 3 Milyar Yahoo Kullanıcı Bilgisi Çalındı'
date: '2017-10-05T00:29:46+03:00'
author: 'Hakan Torun'
layout: post
guid: 'https://www.intersiber.com/?p=883'
permalink: /2013-yilinda-1-degil-3-milyar-yahoo-kullanici-bilgisi-calindi/
post_views_count:
    - '622'
image: /wp-content/uploads/2017/10/yahoo-hack.jpg
categories:
    - Genel
    - Güvenlik
    - 'Öne Çıkan'
    - 'Veri Sızıntıları'
tags:
    - '3 milyar'
    - güncelleme
    - hack
    - hesap
    - sızıntı
    - yahoo
---

Yahoo’nun geçen yıl Aralık ayında açıklanan, 2013 yılındaki veri ihlali sonucunda sızan 1 milyar hesap miktarı yeni açıklamayla birlikte 3 milyara yükseldi.

Bu yıl Verizon tarafından satın alınan internet devi Yahoo, 2013 yılında uğradığı saldırılar sonucunda yaklaşık 1 milyar kullanıcısının isim, e-posta, doğum tarihi, telefon numarası ve parolalarının sızdığını açıklamıştı. Fakat geçen süre zarfında yapılan yeni çalışmalarla birlikte Yahoo’nun 1 milyar kullanıcı olarak açıkladığı rakam 3 milyara yükseldi.

Tarihteki en büyük veri sızıntılarından biriyle karşı karşıya kalan Yahoo, kullanıcılarının kredi kartı bilgilerinin sızmadığını açıklamıştı.

Yahoo Verizon tarafından satın alındıktan sonra, şirket yeni istihbaratlar elde etti ve uzmanların yardımıyla yapılan soruşturmalar neticesinde tüm Yahoo kullanıcılarının Ağustos 2013 tarihinde yaşanan veri sızıntısından etkinlendiğini düşündüklerini açıkladı.

Yahoo’nun devasa boyuttaki bu veri sızıntısı sonucunda Yahoo hesabınızda kullandığınız parola ve güvenlik sorularınızı başka servislerde kullanıyorsanız değiştirmenizi öneriyoruz.