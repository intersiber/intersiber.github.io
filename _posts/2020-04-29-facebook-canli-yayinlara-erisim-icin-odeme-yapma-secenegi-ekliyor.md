---
id: 6158
title: 'Facebook Canlı Yayınlara Erişim İçin Ödeme Yapma Seçeneği Ekliyor'
date: '2020-04-29T11:29:36+03:00'
author: 'Ahmet Can Bilici'
layout: post
guid: 'https://intersiber.com/?p=6158'
permalink: /facebook-canli-yayinlara-erisim-icin-odeme-yapma-secenegi-ekliyor/
post_views_count:
    - '63'
image: /wp-content/uploads/2020/04/facebook-canli-yayinlara-erisim-icin-odeme-yapma-secenegi-ekliyor.jpeg
categories:
    - 'Sosyal Medya'
tags:
    - 'facebook live'
---

**Facebook**, içerik oluşturucular ve sanatçıların, koronavirüs salgını esnasında canlı yayın araçlarına olan ilgisi artınca, farklı özellikler ekleme yoluna gidiyor. İnternet devinin son hamlesi, **Facebook Live** akışları üzerinden gerçekleşen etkinliklere erişim için **ücret** alma seçeneği eklemek.

Sosyal ağ tarafından yapılan açıklamada, “İçerik oluşturucuları ve küçük işletmeleri desteklemek için, Facebook’ta canlı videolarla yapılan etkinliklere erişim için ücret alma olanağı eklemeyi planlıyoruz. Bu etkinlikler, online performanslardan profesyonel konferanslara kadar birçok etkinliği kapsıyor” ifadelerine yer verildi.

<figure class="wp-block-image size-large">![](https://intersiber.com/wp-content/uploads/2020/04/facebook-live-ucretli.png)</figure>Facebook’un canlı yayınlarda ücret seçeneği ile ilgili henüz çok fazla bilgi bulunmuyor. Geçtiğimiz günlerde **Facebook’un**, **Zoom** benzeri videolu görüşme özelliğini duyurmasının ardından bu hamlesiyle dikkat çekti. Kullanıcıların, canlı yayın etkinliklerinde ücret alabilmesine olanak tanıyan düzenlemenin ne zaman hayata geçeceği konusunda bir bilgi yok ancak bu özelliğin, birkaç hafta içinde yayına alınabileceği ifade ediliyor.

Facebook, özelliği kimlerin kullanabileceğine ilişkin bir sınır olup olmadığı, ya da hangi ülkelerde uygulanacağına dair de bir açıklama yapmadı.

Ek olarak **Facebook**, **etkinlik** oluşturucuların, etkinlikleri “yalnızca çevrimiçi” olarak işaretleme seçeneğini de sunuyor.