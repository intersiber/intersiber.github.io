---
id: 9219
title: 'LG Yeni Akıllı Telefonu Velvet 4G’yi Duyurdu'
date: '2020-07-28T15:15:37+03:00'
author: 'Beyza Bayrakdar'
layout: post
guid: 'https://intersiber.com/?p=9219'
permalink: /lg-yeni-akilli-telefonu-velvet-4gyi-duyurdu/
post_views_count:
    - '56'
image: images/BF81FDED-14FD-465A-8CEB-7187845FF1B9.jpeg
categories:
    - Mobil
tags:
    - lg
    - 'lg velvet'
    - 'lg velvet 4g'
---

Güney Kore merkezli teknoloji devi **LG**‘nin akıllı telefon stratejisi değişim geçirmeye başladı. Yenilenen tasarımının ilk meyvesi şirketin kısa süre önce piyasaya sürdüğü **Velvet** oldu. Şirket bu seferde özellikleriyle ve tasarımıyla dikkat çeken **Velvet**’in **4G** destekli versiyonunu duyurdu.

**6.8** inçlik **FHD+** çözünürlüğünde, **POLED** ekrana sahip olan **4G bağlantı destekli LG Velvet**’in ön tarafında **16 MP**’lik bir ön kamera yer alıyor. Cihazın arkasında ise dikey olarak yerleştirilmiş üçlü kamera bulunuyor. Arkadaki **48 MP**’lik ana kamera **8 MP**’lik ultra geniş açılı bir kamera ve **5 MP**’lik derinlik sensörü ile destekleniyor.

<figure class="wp-block-image size-large">![](images/EACDA175-86DB-4A61-BE4E-3F18973FBD4C-1600x900.jpeg)</figure>**Android 10** işletim sistemi ile birlikte gelecek olan **4G destekli Velvet**, **Snapdragon 845** işlemciden güç alıyor. **6** GB RAM ve **128** GB depolama alanına sahip olan telefon **microSD** desteği de sunuyor. Ayrıca cihaz **4.300 mAh** kapasiteli bataryası ve **Quick Charge 3.0** teknolojisiyle **9** Watt kablosuz şarj özelliğini destekliyor.

Bunlara ek olarak toza ve suya karşı dayanıklılık sunan **IP68** sertifikasına ve **MIL-STD-810G** genel dayanıklılık sertifikasına sahip olan, **siyah** ve **gümüş** renklerinde piyasaya sürülecek olan **4G destekli Velvet**‘in fiyatı **499€** olarak belirlendi.