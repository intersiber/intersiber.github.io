---
id: 8396
title: 'Zoom, Çin Hükümetinin Taleplerine Uymak İçin Yeni Engelleme Özellikleri Geliştiriyor'
date: '2020-06-12T16:32:51+03:00'
author: 'Ahmet Can Bilici'
layout: post
guid: 'https://intersiber.com/?p=8396'
permalink: /zoom-cin-hukumetinin-taleplerine-uymak-icin-yeni-engelleme-ozellikleri-gelistiriyor/
post_views_count:
    - '24'
image: /wp-content/uploads/2020/06/zoom-cin-hukumetinin-taleplerine-uymak-icin-yeni-engelleme-ozellikleri-gelistiriyor.jpg
categories:
    - Genel
tags:
    - abd
    - çin
    - zoom
---

**Zoom**, geçtiğimiz gün **Çin** **hükümetinin** talebi doğrultusunda **ABD** ve **Hong** **Kong** merkezli üç hesabı askıya aldığını doğrulamıştı. Gelen bilgilere göre popüler video konferans uygulaması, kullanıcıları coğrafi konumlarına göre engellemeye olanak tanıyan yeni bir özellik üzerinde çalışıyor.

Şirket, 4 Haziran Tiananmen Meydanı Katliamı’nı anmak için düzenlenen ve 250 kişilinin katıldığı bir etkinliğin sahibini engellemişti. Bu durumun ardından Zoom ciddi eleştirilere maruz kaldı. Blog gönderisinde hesapları eski haline getirdiğini açıklayan şirket, hedefli engellemeye olanak tanıyacak araçlar üzerinde çalıştığını duyurdu.

## Coğrafyaya göre engelleme

Gönderide, “**Zoom**, önümüzdeki günlerde katılımcıları coğrafi konuma göre engellemeye olanak tanıyacak bir teknoloji geliştiriyor.” ifadesine yer verildi ve bu durumun, faaliyet sınırlarının yasa dışı olduğu ülkelerde, yerel yetkililerin taleplerine uyulmasını kolaylaştıracağı aktarıldı.

<figure class="wp-block-image size-large">![](https://intersiber.com/wp-content/uploads/2020/06/zoom-ile-cin-hukumeti-iliskisi.jpeg)</figure>Daha önce görüşmelerin şifre anahtarlarını **Çin’deki** sunucu üzerinden sağladığı ortaya çıkan Zoom’un bu açıklaması, şirkete ilişkin endişeleri artıracak gibi görünüyor.

Yeni düzenleme ile, **Çin** hükümetinin Çin anakarası dışında herhangi bir yerde yaşayan kullanıcı üzerinde söz sahibi olma şansı yok. Ancak demokrasi yanlısı aktivistler bu kararı eleştirdi. Zoom’un bu kararı için aktivist Wang Dan “Vicdanı olan şirketler, diktatörlüklerden gelen talepleri kabul etmemeli” dedi. Bir başka kişi ise, “Bir Amerikan şirketi olarak Zoom, Amerikan değerlerini savunma sorumluluğuna sahiptir” dedi.

Hong Kong’da yaşayan bir kullanıcı olan Lee Cheuk Yan ise, Zoom kullanmasındaki amacının Çin anakarasına ulaşmak ve **Çin** **Komünist** **Partisi’nin** sansürünü kırmak olduğunu, bu politika ile amacının ortadan kalktığını belirtti ve kararı utanç verici olarak nitelendirdi.