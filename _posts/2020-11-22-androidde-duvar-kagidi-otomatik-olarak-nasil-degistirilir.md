---
id: 9755
title: 'Android’de Duvar Kağıdı Otomatik Olarak Nasıl Değiştirilir?'
date: '2020-11-22T12:58:05+03:00'
author: 'Ahmet Can Bilici'
layout: post
guid: 'https://intersiber.com/?p=9755'
permalink: /androidde-duvar-kagidi-otomatik-olarak-nasil-degistirilir/
post_views_count:
    - '41'
image: images/android-de-duvar-kagidi-otomatik-olarak-nasil-degistirilir.png
categories:
    - Mobil
tags:
    - android
---

Duvar kağıdı değiştirmek, akıllı telefonunuzun yeni ve farklı bir enerjiyle görünmesini sağlamanın iyi bir yolu. Bunu daha ileri bir seviyeye taşımak isiyorsanız, gün boyunca otomatik değişen duvar kağıtlarını kullanabilirsiniz. Peki nasıl olacak?

Bunun birkaç farklı yolu var. İlk olarak günün saatlerine göre otomatik olarak değişen canlı duvar kağıdı uygulamalarını kullanabilirsiniz. Diğer yöntemler manuel kurulum gerektirir.

## Android’de canlı duvar kağıdı kullanmak

İçeriğimizde bahsettiğimiz uygulamalar, canlı duvar kağıtlarıdır. Yani Android’de statik bir görsel göstermek yerine dinamik olarak değişen bir forma sahiplerdir.

İşlem, birçok Android telefon ve tablette aynıdır ancak kullandığınız cihazın üreticisine göre farklılık gösterebilir. Başlamak için Android cihazınızın ana ekranında boş bir alana basılı tutun.

Duvar kağıdı seçim ekranı, cihazınıza göre değişebilir ancak “canlı duvar kağıtları” bölümü olacaktır.

Kullanmak istediğiniz canlı duvar kağıdı uygulamasını seçin, canlı duvar kağıdının önizlemesi açılacaktır. Yapılandırma seçenekleri varsa Ayarlar üzerinden yapılandırabilir, ardından “Uygula” ya da “Duvar Kağıdını Ayarla” seçeneğine dokunarak etkinleştirebilirsiniz.

## Canlı duvar kağıdı uygulamaları

Google Play Store’da, günün saatine hatta hava durumu koşullarına göre duvar kağıdını otomatik değiştiren bazı canlı duvar kağıdı uygulaması yer alıyor.

### **YoWindows**

<figure class="wp-block-image size-large">![](images/android-duvar-kagidi-degistirme-uygulamasi-yowindow.jpg)</figure>Bu uygulama, hava durumu konseptli canlı duvar kağıdı özelliği sunuyor. Hareket içeren çeşitli manzaralar arasında seçim yapabilirsiniz. Hava durumu, konum verilerinize göre alınır.

### **Forest Live Wallpaper**

<figure class="wp-block-image size-large">![](images/android-duvar-kagidi-degistirme-uygulamasi-forest-live-wallpaper.jpg)</figure>Bu uygulama arka planda dağlar ve gerçek zamanlı hava durumu ile, minimalist bir orman sunuyor.

Mevsime uygun bir dizi farklı tema arasından seçim yapabilirsiniz.

## Duvar kağıdını belli zamanlarda otomatik değiştirme

Yukarıda yer alan canlı duvar kağıdı uygulamaları gün boyunca otomatik olarak değişir. Ancak kontrolünüzü artırmak istiyorsanız, “Wallpaper Changer” uygulamasını kullanabilirsiniz.

Uygulama, günün belli saatlerinde kullanmak üzere duvar kağıdı seçmenize olanak tanır. Duvar kağıdını her gün her sabah ya da gece, birkaç saatte bir değiştirmek için bu uygulamayı kullanabilirsiniz. İzlemeniz gereken adımlar şöyle:

- Wallpaper Changer’ı Android’e, Google Play Store’dan indirin.
- “Her gün bir duvar kağıdını değiştir” seçeneğinin yanındaki onay kutusunu seçin. Belli saatler ayarlamayı tercih ederseniz, “Değiştir” sekmesinin sağ alt kısmındaki artı “+” işaretine dokunun.
- “Etkinlik” kartında “Saat” seçeneğinin yanındaki radyo düğmesinin ve haftanın yedi gününün hepsinin seçildiğinden emin olun.
- “Etkinlik” kartının altında, “İşlem”in altındaki “Sonraki duvar kağıdı” butonuna dokunun.
- “Değiştir” sekmesine geri dönün ve ardından artı işaretine “+” tekrar dokunun. Saati ayarların ve “Sonraki duvar kağıdı”nı seçin.
- Tercih ettiğiniz saatler ve görsellerde özgürsünüz. Ardından kullanılacak fotoğrafları seçeceğiniz “Albümler” sekmesine geçin ve “Varsayılan albüm” onay kutusuna dokunun.
- Albüme fotoğraf eklemek için sağ alttaki artı işaretine dokunun.
- Albüme eklemek istediğiniz tüm fotoğrafları seçin, görüntülemenin sıralı olacağını unutmayın.

İşte bu kadar. Gerekli saat ve fotoğraf ayarlarını yaptıktan sonra, Android’de otomatik duvar kağıdı değişimi başlayacaktır. Telefonunuzu harika bir şekilde, bu uygulamalarla özelleştirebilirsiniz.