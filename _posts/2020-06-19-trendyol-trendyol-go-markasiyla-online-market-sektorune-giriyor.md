---
id: 8567
title: 'Trendyol, ‘Trendyol Go’ Markasıyla Online Market Sektörüne Giriyor'
date: '2020-06-19T20:03:49+03:00'
author: 'Ahmet Can Bilici'
layout: post
guid: 'https://intersiber.com/?p=8567'
permalink: /trendyol-trendyol-go-markasiyla-online-market-sektorune-giriyor/
post_views_count:
    - '618'
image: /wp-content/uploads/2020/06/trendyol-trendyol-go-markasiyla-online-alisveris-sektorune-giriyor.jpg
categories:
    - Girişim
tags:
    - trendyol
    - 'trendyol go'
---

Türkiye e-ticaret ekosisteminin önemli oyuncularından Trendyol, **Trendyol Go** markasıyla **online** **market** sektörüne adım atıyor.

Dünya çapında milyonlarca insanı etkileyen koronavirüs salgını, online alışkanlıklarda ciddi değişimler yarattı. Market alışverişi de bu alanlar arasında. Trendyol’un, henüz resmi bir açıklama olmamasına karşın online market alışverişi sektörüne girdiği iddia edildi.

<figure class="wp-block-image size-large">![](https://intersiber.com/wp-content/uploads/2020/06/trendyol-sirket-merkezi.jpg)</figure>Webrazzi’nin haberine göre Trendyol’un, **Trendyol** **Go** ismiyle market alışverişi sektörüne gireceği öğrenildi ve hedefin, 1 saat içinde market ürünlerini eve ulaştırmak olduğu belirtildi. Trendyol online marketin, iş modelinin nasıl olacağı henüz belli olmasa da konum seçerek yakındaki marketten sipariş usulü çalışacağı düşünülüyor.

**LinkedIn’de** Trendyol Go markası için verilen iş ilanının ardından, servisin isminin Trendyol Go olabileceği tahmin ediliyor.

**Banabi**, **Getir** ve **istegelsin** gibi markaların boy gösterdiği online market sektöründe, geniş bir kullanıcı tabanına sahip olan Trendyol’un da boy göstermesi, rekabeti artıracak gibi görünüyor.