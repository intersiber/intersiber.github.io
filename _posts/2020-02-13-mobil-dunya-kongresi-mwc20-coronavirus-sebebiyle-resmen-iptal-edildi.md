---
id: 1666
title: 'Mobil Dünya Kongresi MWC20 Coronavirus Sebebiyle Resmen İptal Edildi'
date: '2020-02-13T01:15:49+03:00'
author: 'Hakan Torun'
layout: post
guid: 'https://intersiber.com/?p=1666'
permalink: /mobil-dunya-kongresi-mwc20-coronavirus-sebebiyle-resmen-iptal-edildi/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '54'
image: images/mwc-mobil-dunya-kongresi-2020-coronavirus-sebebiyle-iptal-edildi.jpeg
categories:
    - Genel
tags:
    - coronavirus
    - 'mwc barcelona'
    - mwc20
---

Barcelona’da 24 Şubat tarihinde başlayacak olan **Mobil Dünya Kongresi MWC20**, coronavirus salgını sebebiyle iptal edildi.

MWC20 normal şartlarda 24 Şubat tarihinde başlayacak ve Dünya’nın en büyük teknoloji üreticileri, şirketler ve teknoloji severleri bir araya getirecekti. Ancak Çin’de başlayan **coronavirus** salgını nedeniyle ardı ardına gelen katılım iptali haberleri hali hazırda MWC20’nin iptal edilebileceği söylentilerini beraberinde getirmişti.

<figure class="wp-block-image size-large">![](images/mwc-mobil-dunya-kongresi-barcelona-coronavirus-iptal-edildi.jpg)</figure>Gelişmeler doğrultusunda, **GSMA** (GSM Birliği) ve Barcelona şehir yönetimi bir araya geldi. GSMA tarafından yapılan duyuruda, şehir yönetimi ile birlikte etkinliğin iptali konusunda fikir birliğine varıldığı ve etkinliğin resmi olarak iptal edildiği açıklandı. GSMA tarafından yapılan açıklamada MWC 2021’nin sabırsızlıkla beklendiği de ifade edildi.

Her ne kadar Barcelona’da coronavirus vakasına rastlanılmamış olsa da, fuar katılımcılarının kayda değer bir kısmı Çin’den Barcelona’ya seyahat edecekti. Bu sebeple etkinliğin iptal edilmesi isabetli bir karar olmuş gibi görünüyor.

MWC20’de tanıtılması beklenen ürünlerin önümüzdeki haftalarda bağımsız etkinliklerde tanıtılması bekleniyor.

*Kaynak: [MWCBarcelona.com](https://www.mwcbarcelona.com/attend/safety-security/gsma-statement-on-mwc-2020/)*