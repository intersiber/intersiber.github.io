---
id: 2313
title: 'Facebook F8 Geliştirici Konferansı Coronavirus Salgını Nedeniyle İptal Edildi'
date: '2020-02-28T10:30:07+03:00'
author: 'Hakan Torun'
layout: post
guid: 'https://intersiber.com/?p=2313'
permalink: /facebook-f8-gelistirici-konferansi-coronavirus-salgini-nedeniyle-iptal-edildi/
post_views_count:
    - '19'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/facebook-f8-gelistirici-konferansi.jpg
categories:
    - Etkinlik
tags:
    - coronavirus
    - 'f8 geliştirici konferansı'
    - 'facebook f8'
---

Çin’de başlayan ve tüm dünyaya yayılan **coronavirus** salgını nedeniyle iptal edilen etkinliklere bir yenisi daha eklendi. **Facebook F8 Geliştirici Konferansı** virüs salgını nedeniyle iptal edildi.

Coronavirus salgını teknoloji şirketlerini etkilemeye devam ediyor. Geçtiğimiz günlerde Barselona’da düzenlenecek olan [Mobil Dünya Kongresi MWC20](https://intersiber.com/mobil-dunya-kongresi-mwc20-coronavirus-sebebiyle-resmen-iptal-edildi/)‘nin iptal edilmesinin ardından bir iptal haberi de Facebook’tan geldi.

<figure class="wp-block-image size-large">![](https://i2.wp.com/intersiber.comimages/facebook-f9-2020-coronavirus-salgini-nedeniyle-iptal-edildi.jpg?fit=640%2C360&ssl=1)</figure>Facebook’un her yıl düzenlediği F8 Geliştirici Konferansında dünyanın dört bir yanından geliştiriciler bir araya geliyordu. Ancak Facebook tarafından yapılan açıklama ile konferansın iptal edildiği duyuruldu. 5-6 Mayıs tarihlerinde San Jose’de gerçekleştirilmesi planlanan konferans Coronavirus salgını nedeniyle iptal edildi.

## Etkinlik online gerçekleşecek

Facebook tarafından yapılan [açıklamada](https://developers.facebook.com/blog/post/2020/02/27/important-f8-2020-update/), alınan kararın zor bir karar olduğu vurgulandı. Konferansın iptal sebebi olarak **COVID-19** ile ilgili artan endişeler gösterildi. Açıklamada “Geliştirici ortaklarımızın, çalışanlarımızın sağlık ve güvenliğine öncelik vermemiz gerekiyor.” ifadeleri kullanıldı.

F8 Geliştirici Konferansı **online** gerçekleştirilecek. Önümüzdeki haftalarda Facebook konuyla ilgili ek ayrıntılar paylaşacak.