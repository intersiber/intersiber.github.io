---
id: 6917
title: 'Fransa’dan Sosyal Ağ Yasası: 1 Saat İçinde Kaldırılmayan Hassas İçerikler İçin Para Cezası'
date: '2020-05-14T16:00:17+03:00'
author: 'Ahmet Can Bilici'
layout: post
guid: 'https://intersiber.com/?p=6917'
permalink: /fransadan-sosyal-ag-yasasi-1-saat-icinde-kaldirilmayan-hassas-icerikler-icin-para-cezasi/
post_views_count:
    - '40'
image: images/fransa-dan-sosyal-ag-yasasi-1-saat-icinde-kaldirilmayan-hassas-icerikler-icin-para-cezasi.png
categories:
    - Genel
tags:
    - facebook
    - fransa
---

**Fransa**, Facebook ve Twitter gibi **sosyal** **ağlarda**, pedofili ve terörizm gibi konularda hassas içeriklere karşı önlem almak adına yeni bir yasa çıkardı. Yasa kapsamında, hassas içerikleri 1 saat içinde kaldırmayan sosyal medya platformları, **para cezası** ile karşı karşıya kalacak.

Yeni düzenlemede ayrıca ırkçılık, cinsel ayrımcılık, taciz ve ağır hakaretler içeren içeriklerin de, 24 saat içerisinde kaldırılması gerekiyor.

**Fransız** yetkililer, yasa kapsamında para cezası aralığını 37 bin 500 Euro’dan, 1,2 milyon Euro’ya kadar genişletti. **Para** **cezaları**, teknoloji devlerinin dünya çapındaki gelirlerinin yüzde 4’üne kadar çıkabiliyor.

## Aktivistlerden tepki: Neyin terörizm ile ilişkili olduğu nasıl belirlenecek?

<figure class="wp-block-image size-large">![](images/fransa-sosyal-ag-para-cezasi-yasasi-nedir.jpg)</figure>Fransa’nın çıkardığı sosyal medya yasası, ülkede ifade özgürlüğünü savunan bazı aktivistlerin tepkisi çekti. Dijital haklar örgütü La Quadrature, yasanın polise neyin terörizm sayılıp sayılmadığına karar vermesi noktasında, sınırsız bir yetki verdiğini öne sürdü.

Bir **Facebook** **sözcüsü**, yaptığı açıklamada düzenlemenin ‘aşırı’ içeriklerle mücadelede önemli olduğunu söyledi.

> Uzun yıllardır, internetteki nefret söylemleri ile mücadele, Facebook için en öncelikli konu oldu. Bu duruma karşı açık kurallarımız var ve bunu daha iyi tanımlamak adına insanlara ve teknolojiye yatırım yapıyoruz. DÜzenleme, bu tür içeriklerle mücadelede önemli. Bu yasanın uygulanması konusunda resmi paydaşlarla yakın çalışacağız.

**Google**, **Twitter** gibi diğer sosyal platformlardan ise henüz konuyla ilgili bir açıklama gelmedi.

Sosyal ağlara, hassas içeriklerle ilgili yaptırım kartını kullanan tek ülke Fransa değil. **Avrupa** **Birliği**, internetteki hassas içeriklerle ilgili, geçtiğimiz yıl bu modeli önermişti.