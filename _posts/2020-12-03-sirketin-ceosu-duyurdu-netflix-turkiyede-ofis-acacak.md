---
id: 9899
title: 'Şirketin CEO’su Duyurdu: Netflix Türkiye’de Ofis Açacak'
date: '2020-12-03T12:50:04+03:00'
author: 'Ahmet Can Bilici'
layout: post
guid: 'https://intersiber.com/?p=9899'
permalink: /sirketin-ceosu-duyurdu-netflix-turkiyede-ofis-acacak/
post_views_count:
    - '35'
image: /wp-content/uploads/2020/12/sirketin-ceo-su-duyurdu-netflix-turkiye-de-ofis-acacak.jpeg
categories:
    - Genel
tags:
    - netflix
    - 'netflix türkiye'
---

**Netflix** kurucusu ve CEO’su Reed Hastings, şirketin **Türkiye’de** bir **ofis** açacağını açıkladı. 2021’in ikinci yarısında açılması planlanan **Netflix** **ofisi** İstanbul’da olacak.

<figure class="wp-block-image size-large">![](https://intersiber.com/wp-content/uploads/2020/12/netflix-amerika-ofisi-1600x900.jpg)</figure>Dünyanın en büyük çevrimi yayın platformu Netflix, Türkiye’de bir ofis açacak. Şirketin Türkiye ekibini ağırlayacak ofisin haberini, Netflix kurucusu ve CEO’su Reed Hastings verdi. Kültür ve Turizm Bakanı Mehmet Nuri Ersoy’dan da, Netflix Türkiye ofisi ile ilgili yorum geldi.

## Netflix CEO’su Hastings: Türkiye’deki 3 milyonu aşkın üyemize teşekkür ederiz

Reed Hastings, konuyla ilgili yaptığı açıklamasında şunları söyledi:

*“Bu nedenle muhteşem bir şehir olan İstanbul’da ofis açacak olmak bizi gururlandırıyor. Türkiye’ye yönelik bağlılığımızı net bir şekilde ortaya koyan bu karar, dünyanın dört bir yanında keyifle izlenecek daha fazla Türk yapımı üretmemize katkı sağlayacak. Türkiye’deki 3 milyonu aşkın üyemize ve tüm paydaşlarımıza destekleri için teşekkür ederiz”*

## Bakan Ersoy, Türk dizi sektörünün başarısına vurgu yaptı

Kültür ve Turizm Bakanı Mehmet Nuri Ersoy ise, Türk dizilerinin 190 ülkede izlenmesinin turizmin gelişimine katkı sağlayacağını düşündüğünü belirterek, “Özellikle son on beş yılda büyük gelişim yaşayan sinema ve dizi sektörümüz, ekonomik büyüklüğünün yanı sıra tanıtım ve kültür diplomasisinin önemli araçlarından birisi haline gelmiştir.Bu anlamda Netflix gibi global bir şirketin ülkemizde ofis açma kararını memnuniyetle karşılıyorum” dedi.

## Netflix’te Türk dizileri 30’un üstünde dilde izlenebiliyor

Netflix için, dizi sektörü ile öne çıkan Türkiye, hem içerik hem de üye potansiyeli açısından önemli. Öyle ki bu zamana kadar birçok Türk dizisi platformda yer aldı ve 30’un üzerinde dilde izlenebiliyor.

**Türk** **dizilerini** **Netflix’te** en çok izleyen ülkeler içinde ABD, İngiltere, Fransa, İspanya, Suudi Arabistan ve Şili gibi farklı ülkeler yer alıyor.

Netflix, yakın zamanda Türkiye’de 10 yeni yapıma daha imza atacağını duyurdu. Netflix Türkiye Orijinal İçerik Direktörü Pelin Diştaş, konuyla ilgili “Ülkemizin özgün hikayelerini, 195 milyon Netflix üyesine sunmaya devam edeceğiz” dedi.

Bu haberler de ilginizi çekebilir:

- **[Netflix Türkiye’de Aralık Ayında Yayınlanacak Dizi ve Filmler Açıklandı](https://intersiber.com/netflix-turkiyede-aralik-ayinda-yayinlanacak-dizi-ve-filmler-aciklandi/)**
- **[Netflix’in En Çok İzlenen Mini Dizisi Oldu: The Queen’s Gambit 62 Milyon Evde İzlendi](https://intersiber.com/netflixin-en-cok-izlenen-mini-dizisi-oldu-the-queens-gambit-62-milyon-evde-izlendi/)**
- **[Netflix ve Cem Yılmaz’dan Erşan Kuneri Paylaşımı: 1. Sezon 1. Bölüm Senaryosu Hazır](https://intersiber.com/netflix-ve-cem-yilmazdan-ersan-kuneri-paylasimi-1-sezon-1-bolum-senaryosu-hazir/)**