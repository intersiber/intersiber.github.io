---
id: 8054
title: 'Gerekçe Şiddeti Öven Paylaşımlar: Snapchat’ten, Donald Trump’ın Hesabını Tanıtmayı Durdurma Kararı'
date: '2020-06-04T10:11:06+03:00'
author: 'Ahmet Can Bilici'
layout: post
guid: 'https://intersiber.com/?p=8054'
permalink: /gerekce-siddeti-oven-paylasimlar-snapchatten-donald-trumpin-hesabini-tanitmayi-durdurma-karari/
post_views_count:
    - '42'
image: /wp-content/uploads/2020/06/snap-inc-snapchat-sirketi.jpg
categories:
    - 'Sosyal Medya'
tags:
    - 'donald trump'
    - snapchat
---

Snapchat, yaptığı açıklamada **ABD** Başkanı **Donald** **Trump’ın** doğrulanmış Snapchat hesabının, paylaştığı tweetlerle şiddeti övdüğü gerekçesiyle uygulama içinde tanıtılmayacağını duyurdu. Twitter’daki gibi, Snapchat’te de **realdonaldtrump** kullanıcı adı ile yer alan Trump’ın hesabı platformda kalacak, ancak çeşitli önemli isimlerin, ünlülerin ve influencer kullanıcıların yer aldığı keşfet sekmesinde görünmeyecek.

**Snapchat’ten** yapılan açıklamada, “Artık **Trump’ın** hesabını, Snapchat’in keşfet içeriğinde öne çıkarmıyoruz” ifadesi kullanıldı. Açıklamada, “**Discover** kısmında, ırksal şiddet ve haksızlığa yol açan sesleri öne çıkarmayacağız. Irksal şiddet ve adaletsizliğin toplumumuzda yer yoktur ve Amerika’da barış, sevgi, eşitlik ve adalet arayan herkesle birlikteyiz” yorumuna yer verildi.

## 1,5 milyonun üzerinde takipçisi var

Trump’ın **Snapchat’teki** takipçi sayısı 1 buçuk milyonun üzerinde. ABD başkanının takipçi sayısı, Snapchat’in keşfet kısmında yer aldıktan sonra üç kattan fazla takip edildi. Trump’ın kampanya yetkilileri, 2020 seçimlerinde ilk kez oy kullanacak genç seçmenlere önem verdiklerini belirtmişti.

Snap’in bu hareketi, **ABD’de** **George** **Floyd** adlı vatandaşın polis şiddeti nedeniyle hayatını kaybetmesinin ardından ortaya çıkan tepkilerin bir ifadesi. Twitter, geçtiğimiz günlerde Donald Trump’ın bir tweeti için, şiddeti yüceltme uyarısı koymuştu.

<figure class="wp-block-image size-large">![](https://intersiber.com/wp-content/uploads/2020/06/gerekce-siddeti-oven-tweetler-snapchat-ten-donald-trump-in-hesabini-tanitmayi-durdurma-karari-1.jpg)</figure>**Snap’in** bu kararı, Trump’ın Twitter’da, “Protestocular şimdiye kadar gördüğüm en kötü köpekler ve uğursuz silahlarla karşılanacak” paylaşımının ardından geldi. Trump kampanyasının başkanı **Brad** **Parscale**, yaptığı açıklamada Snap’i, rakip başkan aday adayı **Joe** **Biden’ı** öne çıkarmakla suçladı.