---
id: 7946
title: 'Android Telefonların Çökmesine Neden Olan Bir Duvar Kağıdı Keşfedildi'
date: '2020-06-02T10:06:11+03:00'
author: 'Ahmet Can Bilici'
layout: post
guid: 'https://intersiber.com/?p=7946'
permalink: /android-telefonlarin-cokmesine-neden-olan-bir-duvar-kagidi-kesfedildi/
post_views_count:
    - '107'
image: images/android-telefonlarin-cokmesine-neden-olan-bir-duvar-kagidi-kesfedildi.jpg
categories:
    - Mobil
tags:
    - android
---

Akıllı telefonda kimi zaman çok küçük bir detay, telefonun çökmesine neden olabiliyor. Bir Twitter kullanıcısı, yaptığı bir paylaşımda, ‘duvar kağıdı olarak belirlemenin **Android** **telefonları** **çökerttiği**’ notunu paylaştı. Oldukça ilgi gören paylaşım, Android Authority ve 9to5Google tarafından da doğrulandı. Duvar kağıdının özellikle Samsung telefonları etkilediği aktarıldı.

## Telefonun yeniden başlatılması sorunu çözmüyor

<figure class="wp-block-image size-large">![](images/android-telefonlarin-cokmesine-neden-olan-duvar-kagidi-bug.jpg)</figure>Duvar kağıdı açığından etkilenen telefonlar, sistemin kullanılmaz bir hale gelmesine neden oluyor. Gelen bilgilere göre telefonun yeniden başlatılması da o an için sorunu çözmüyor. **9to5Google**, böyle bir durumda güvenli modda yeniden başlatma yapılması gerektiğini ve görüntü dosyasının silinebileceğini aktardı. **Android** **Authority** ise, telefonun normale dönmesi için fabrika ayarlarına geri dönmesi gerektiğini aktardı.

Söylemeye gerek var mı bilmiyoruz ancak, bunu kesinlikle kendi telefonunuzda denemeyin.

<figure class="wp-block-embed-youtube wp-block-embed is-type-video is-provider-youtube wp-embed-aspect-16-9 wp-has-aspect-ratio"><div class="wp-block-embed__wrapper"><span class="embed-youtube" style="text-align:center; display: block;"><iframe allowfullscreen="true" class="youtube-player" height="360" src="https://www.youtube.com/embed/wPdZ2eGMZE0?version=3&rel=1&fs=1&autohide=2&showsearch=0&showinfo=1&iv_load_policy=1&wmode=transparent" style="border:0;" width="640"></iframe></span></div></figure>Açıkla ilgili diğer bir yön de, tüm telefonları etkilemiyor gibi görünmesi. Huawei Mate 20 Pro’da denenen duvar kağıdı, telefonu etkileyemedi. Bir analist, telefonların kitlenmesinin nedeninin görüntünün içerdiği renk alanı olduğunu söyledi. Görüntü **RGB** renk alanını kullanırken, birçok Android telefonda **SRGB** kullanılıyor. Telefonlar, yazılımın desteklemediği renk alanlarını değiştirmek için kod içeriyor ve bu işlemi kaldıramayan cihazlarda kitlenme söz konusu oluyor.

## Yakın zamanda iPhone’ları çökerten karakterler gündeme gelmişti

Telefonların, bu tip zararsız içerikler nedeniyle kitlenmesi ilk defa rastlanan bir durum değil. Bu yılın başlarında, **iOS** **13**’te, iPhone’ların Sindhi dilinde bazı karakterleri görüntüleme esnasında çöktüğü tespit edilmişti. Birkaç yıl önce **iPhone’lar**, beş saniyelik bir videoyu açma esnasında da çökmüştü.

Sonuç olarak, Android’de tercih ettiğiniz duvar kağıdı konusunda biraz daha dikkatli olabilirsiniz.