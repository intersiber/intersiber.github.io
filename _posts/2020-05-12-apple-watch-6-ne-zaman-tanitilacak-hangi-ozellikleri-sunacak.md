---
id: 6801
title: 'Apple Watch 6: Ne Zaman Tanıtılacak, Hangi Özellikleri Sunacak?'
date: '2020-05-12T14:00:18+03:00'
author: 'Ahmet Can Bilici'
layout: post
guid: 'https://intersiber.com/?p=6801'
permalink: /apple-watch-6-ne-zaman-tanitilacak-hangi-ozellikleri-sunacak/
post_views_count:
    - '100'
image: /wp-content/uploads/2020/05/apple-watch-6-ne-zaman-tanitilacak-hangi-ozellikleri-sunacak.jpeg
categories:
    - Apple
    - 'Giyilebilir Teknoloji'
tags:
    - 'akıllı saat'
    - apple
    - 'apple watch'
---

**Apple Watch 6**’nın, bu yılın sonlarına kadar piyasaya çıkması beklenmiyor. Ancak ürün hakkında ortaya çıkan söylentiler ve gelen bilgiler, Apple’ın giyilebilir teknoloji alanındaki sonraki amiral gemisi ile ilgili oldukça detaylı bilgileri bize sunuyor.

Mevcut model olan **Apple Watch 5**, beğeni toplayan bir cihaz olmasına karşın Apple Watch 4’e göre çok ciddi farklar sunmadı. Seri 6’da ise, daha radikal değişimler ve etkileyici özellikler bekleniyor.

**Apple Watch 6** için en önemli beklenti, zihinsel sağlık alanında özellikler sunması. Kalp atış hızının yanı sıra kandaki oksijen seviyesinin tespiti ve bu iki veriyi bir araya getirerek, kullanıcılarda panik atakların takibini yapması beklenen 6. nesil Apple Watch, kullanıcıların hiperventilasyon (aşırı nefes alma) sendromunu da önceden anlayabilir.

<figure class="wp-block-image size-large">![](https://intersiber.com/wp-content/uploads/2020/05/apple-watch-6-ozellikleri-ve-fiyati.png)</figure>## Apple Watch 6’nın çıkış tarihi ve fiyatı ne olacak?

**Apple’ın** 6. nesil **akıllı saat**lerinin **tanıtımı** her yıl Eylül ayında yapıldı. Bu nedenle, Apple Watch 6 ile de muhtemelen Eylül içinde tanışacağız. Apple’ın eylüldeki tanıtım geleneği dışında, tanıtım tarihi ile ilgili bir bilgi yok.

Bunun da ötesinde, Apple’ın yeni ürün lansmanlarında tercih ettiği günlere dayanarak, **8 ya da 15 Eylül**’ün muhtemel tanıtım günü olduğunu söyleyebiliriz. Ancak bu sene, karşımıza ilk defa çıkan olağanüstü bir durum var. O da, koronavirüs salgını. **Apple Watch 6**, iPhone 12 gibi bu yıl tanıtılacak modellerde üretim kaynaklı gecikmeler yaşanabilir.

**Apple Watch 6. nesil akıllı saat**lerin **fiyatı** için, söylenebilecek tek şey, 5. jenerasyonun üzerinde olacağı. Apple Watch 5, piyasaya 399 dolardan çıkmıştı. Türkiye’de Apple Watch 5’in satış fiyatı şu anda ortalama 3 bin TL. Seri 6’nın fiyatının da, en azından bu düzeyde olacağını söylemek mümkün.

## Apple Watch 6’nın özellikleri ne olacak?

<figure class="wp-block-image size-large">![](https://intersiber.com/wp-content/uploads/2020/05/apple-watch-6-ne-zaman-cikacak.jpeg)</figure>Apple’ın yeni akıllı saatinin sunacağı özelliklerde, önceki cihazlardan farklı olarak yeni bir ekran türüne geçiş olabileceğine dair söylentiler öne çıkıyor. Apple Watch 5, OLED ekran kullanıyor. Watch 6’nın ise **microLED ekran** kullanabileceği söylentiler arasında.

MicroLED ekranın en büyük avantajı, daha güçlü ve verimli bir kullanım sunması. Bu da, saatin pil ömrünün önceki modellere göre daha uzun olacağını gösteriyor.

Akıllı saatteki diğer bir olası değişiklik ise, **Touch ID parmak izi** özelliğinin eklenmesi. Şu anda Apple Watch serisinde, biyometrik bir güvenlik konsepti bulunmuyor. Gelen ciddi değişikliklere karşın, analistler Watch 6’nın, eski cihazlara yüksek oranda benzeyeceğini, tasarımsal açıdan ciddi bir fark taşımayacağını söylüyor.

Yeni modelde beklenen diğer özellikler arasında ebeveyn kontrolleri, gelişmiş uyku takibi, kan oksijen seviyesinin takip edilerek kalp krizi riskine karşı uyarılar gönderilmesi ve klasik analog saatlerde yer alan **takimetre** özelliği.