---
id: 9518
title: 'Android’de Bildirim Baloncukları Nasıl Devre Dışı Bırakılır?'
date: '2020-11-05T10:32:26+03:00'
author: 'Ahmet Can Bilici'
layout: post
guid: 'https://intersiber.com/?p=9518'
permalink: /androidde-bildirim-baloncuklari-nasil-devre-disi-birakilir/
post_views_count:
    - '95'
image: /wp-content/uploads/2020/11/android-de-bildirim-baloncuklari-nasil-devre-disi-birakilir.jpg
categories:
    - 'Ne Nasıl?'
tags:
    - android
---

Facebook Messenger’ın sohbet esnasındaki profil balonlarını andıran “**baloncuk**” **bildirimi**, **Android** 11 ile birlikte sunulan bir özellik. Görüşmeler, mevcut telefon aktivitenizin üzerini kaplayan pencerelere, baloncuk kısayolu ile açılabiliyor. Ancak **Android** **baloncuk** **bildirimlerinden** memnun değilseniz, **devre** **dışı** bırakabilirsiniz.

Bildirim balonları varsayılan olarak sunulan bir özelliktir. Bir uygulama, ilk kez bildirim balonlarını sunduğunda söz konusu uygulama için bu özelliği kapatabilirsiniz. Dilerseniz, Android’de tüm uygulamalar için bildirim balonlarını kapatabilirsiniz.

## Belli uygulamalar için bildirim baloncuğunu kaldırma

Android akıllı telefon ya da tabletinizde, ekranın üstünden aşağı kaydırın ve ardından “Ayarlar” menüsünü açmak için dişli simgesine dokunun. Cihazınıza bağlı olarak, Ayarlar menüsünü açmak için bir ya da iki kere aşağı kaydırmanız gerekebilir.

- Aşağı kaydırdıktan sonra, “Uygulamalar ve Bildirimler”i seçin.
- Ekranın üst kısmında “Tüm uygulamaları gör” öğesini seçin. Sahip olduğunuz uygulama sayısına bağlı olarak, metin “38 uygulamanın tümünü gör” şeklinde olacaktır.
- Bubbles, yani baloncukları kullanmak istemediğiniz bir uygulamaya dokunun.
- “Bildirimler”i seçin.
- Son olarak, “Baloncuklar”a dokunun.
- Ayarı “Hiçbir bildirim baloncuk ile gelmez” olarak değiştirin.

Artık mevcut uygulamadan yeni bir mesaj geldiğinde bir bildirim baloncuğu görmeyeceksiniz.

## Belli konuşmalar için bildirim baloncuğunu kaldırma

Bir uygulama bildirim baloncuklarını desteklediğinde, bildirimin sağ alt köşesinde küçük bir simge görürsünüz. Görüşmeyi, büyük pencereye taşımak için buna dokunun.

- Açılır pencerenin altındaki “Yönet” seçeneğine dokunun.
- Bu işlem, uygulama için seçeneklerin bir menüsünü açar. Burada, belli konuşmalar için baloncukları devre dışı bırakmak için, “Sohbette baloncuk bildirimleri” seçeneğine dokunun.

## Baloncukları tamamen devre dışı bırakma

Tüm uygulamalar için bildirim baloncuklarını devre dışı bırakmak isterseniz, **Android’de** bu da mümkün. Android akıllı telefonunuzda ya da tabletinizde, ekranın üstünden aşağı kaydırın ve “Ayarlar” menüsüne giriş yapın.

- “Uygulamalar ve Bildirimler”i seçin.
- Ardından “Bildirimler”e dokunun.
- Üst bölümde “Baloncuklar”a dokunun.
- “Uygulamaların baloncukları göstermesine izin ver” anahtarını kapatın.

Artık hiçbir uygulama, bubbles, yani **baloncuk** **bildirimini** kullanmayacak. İleride kararınızı değiştirirseniz, aynı adımları takip ederek bildirim baloncuklarını açabilirsiniz.