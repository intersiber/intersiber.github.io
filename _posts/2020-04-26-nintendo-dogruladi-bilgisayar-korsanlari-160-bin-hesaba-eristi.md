---
id: 6003
title: 'Nintendo Doğruladı: Bilgisayar Korsanları 160 Bin Hesaba Erişti'
date: '2020-04-26T15:00:11+03:00'
author: 'Ahmet Can Bilici'
layout: post
guid: 'https://intersiber.com/?p=6003'
permalink: /nintendo-dogruladi-bilgisayar-korsanlari-160-bin-hesaba-eristi/
post_views_count:
    - '29'
image: images/nintendo-dogruladi-bilgisayar-korsanlari-160-bin-hesaba-eristi.jpeg
categories:
    - Güvenlik
    - Oyun
tags:
    - nintendo
    - 'siber güvenlik'
---

20 Nisan’da, bazı oyuncuların hesaplarına yetkisiz erişildiğini raporlamasının ardından, bir güvenlik açığı tartışması riski gündeme gelmişti. PayPay ödeme sistemi ile bağlantılı hesapların **Fortnite** **VBuck** para birimini satın almak için kullanıldığının ortaya çıkmasıyla birlikte, kapsamlı bir güvenlik skandalının ortaya çıktığı anlaşıldı. Nintendo, ilk etapta açığı kabul etmese de, sorun şu anda çözüldü.

## 160 bin Nintendo hesabına erişildi

Nintendo, Japon web sitelerine konuyla ilgili bir bilgi notu gönderdi. 160 bin kullanıcının hesaplarına yetkisiz şekilde erişildiğini doğrulayan şirket, bilgisayar korsanlarının hesaplara, dijital ürünler satın almak için girdiğini aktardı. PayPal hesaplarının yanı sıra kullanıcı adı, doğum tarihi, cinsiyet, ülke ve e-posta bilgilerine erişildiğini aktaran şirket, kredi kartı bilgilerine ise erişilmediğini bildirdi.

**Nintendo**, erişimin Wii U ve 3DS ile kullanılan eski Nintendo Network ID sistemi üzerinden yapıldığını açıkladı. NNID sisteminde parola seçilirken, ekran klavyesi kullanılması gerekiyordu ve bundan dolayı birçok kullanıcı, basit parolalar seçti. NNID hesapları **Nintendo Switch** hesaplarına bağlanabilirken, **PayPal** hesaplarına erişimi de kolaylaştırıyordu.

## Oluşan zararı telafi edecek

<figure class="wp-block-image size-large">![](images/nintendo-dan-gelen-uyari-maili.jpeg)<figcaption>Nintendo’dan gelen uyarı maili.</figcaption></figure>Nintendo, yetkisiz erişimlerin artmasını engellemek adına tüm NNID hesaplarını devre dışı bırakma kararı aldı. Şirket ayrıca, yetkisiz erişim kaynaklı satın alımları hesaplara geri ödemeyi kabul etti. Nintendo hesaplarında iki faktörlü kimlik doğrulamanın etkinleştirilmesi, bu tarz kötü niyetli saldırıların oluşmasını engelleyebilir.