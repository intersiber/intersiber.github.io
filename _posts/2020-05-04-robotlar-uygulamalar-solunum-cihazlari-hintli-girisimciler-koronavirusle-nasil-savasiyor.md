---
id: 6381
title: 'Robotlar, Uygulamalar, Solunum Cihazları: Hintli Girişimciler Koronavirüsle Nasıl Savaşıyor?'
date: '2020-05-04T16:18:15+03:00'
author: 'Ahmet Can Bilici'
layout: post
guid: 'https://intersiber.com/?p=6381'
permalink: /robotlar-uygulamalar-solunum-cihazlari-hintli-girisimciler-koronavirusle-nasil-savasiyor/
post_views_count:
    - '37'
image: /wp-content/uploads/2020/05/robotlar-uygulamalar-solunum-cihazları-hindistan-da-girisimciler-koronaviruse-karsi-neler-yapiyor.png
categories:
    - Girişim
tags:
    - koronavirüs
---

**Koronavirüs** salgını sürecinde birçok ülkede, girişimciler çeşitli alanlarda geliştirdikleri projelerle, insanların hayatını kolaylaştırmak ve koronavirüsün kontrol altına alınması adına çalışıyor. **Hindistan’da** da, girişimciler ve yenilikçi şirketler bu alanda birçok projeye imza attı.

## Robotlar, uygulamalar ve solunum cihazları…

Sosyal izolasyon ve temas takibi, son haftalarda teknoloji dünyasının en çok ilgi gören anahtar kelimeleri. Ülke çapında karantina önlemlerinin alındığı Hindistan’da, birçok girişimci havaalanlarında ve toplu taşıma duraklarında, kamusal alanlarda virüsün yayılmasının durdurulmasına odaklandı. Bu konuya odaklanmış girişimlerden Asimov Robotics, kamusal alanlarda el dezenfektanı dağıtmak ve halka toplumsal sağlık mesajları vermek adına **robotlar** geliştirdi.

**Asimov** **Robotics** tarafından geliştirilen robotlar, sağlık personellerine yiyecek ve ilaç taşımak için hastane servislerinde de kullanılıyor.

Hindistan hükümeti, Nisan ayının başlarında koronavirüs riski altındaki insanları bilgilendirmek adına GPS ve Bluetooth teknolojisini kullanan Aarogya Setu adlı bir **COVID-19 temas takibi uygulaması** başlattı. Bu girişim, **Apple** ve **Google’ın** COVID-19 takip sisteminden önce projelendirildi.

<figure class="wp-block-image size-large">![](https://intersiber.com/wp-content/uploads/2020/05/koronavirus-uygulamalari-girisimleri.jpg)</figure>KlinicApp ve Practo isimli girişimler ise, evde koronavirüs testleri ve platform aracılığı ile, doktorlarla çevrimiçi görüşme hizmeti sunuyor.

## Krizin en kritik ihtiyacı: Ventilatörler

Bunun yanı sıra, her ülkede olduğu gibi Hindistan’da da solunum cihazlarına yönelik bir eksiklik söz konusu. Nocca Robotics, Aerobiosys Innovations ve AvGa Healthcare, düşük maliyetli ve kolay bir şekilde geliştirilen, kolay taşınabilir **solunum** **cihazları** geliştiriyor. Ventilatörlerin tamamı ile yaygınlaşması için, gerekli regülasyonlara uygun şekilde tasarlanması ve onay alması gerekiyor.

Hindistan’da koronavirüs krizine odaklanmış girişimler arasında, hükümetin son bilgilendirmelerini insanlara ulaştırma amacı taşıyan QKopy, GoK-Kerala Direct adlı bir uygulama geliştirdi. Hindistan nüfusunun yarısına yakınını teşkil eden akıllı telefonu olmayan insanlara, SMS yolu ile bilgilendirme yapan uygulama **COVID-19** güncellemelerini ve seyahat ile ilgili direktifleri iletiyor. Mesajlar İngilizce ve yerel dilde iletiliyor.

Marut Dronetech adlı bir girişim, sosyal mesafe kuralların uygun şekilde teslimat gerçekleştirilmesi adına, **drone’lar** ile tıbbi malzeme teslimatı ve termal kamera görüntüleme hizmeti sunuyor.

Bu girişimlerin dışında Hindistan’da, araç yüzeylerindeki bakteri ve diğer mikroorganizmaların dezenfektesine odaklı olan **Droom**, kamusal alanların **dezenfeksiyonu** için kimyasal formüller geliştiren Aqoza ve PerSapien gibi girişimler de, temizlik odaklı bir hizmet sunuyor.