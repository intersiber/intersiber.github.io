---
id: 7636
title: 'OnePlus 8 Artık Fortnite&#8217;ı 90 FPS&#8217;te Çalıştırabilecek'
date: '2020-05-27T09:00:00+03:00'
author: 'Beyza Bayrakdar'
layout: post
guid: 'https://intersiber.com/?p=7636'
permalink: /oneplus-8-artik-fortnitei-saniyede-90-fpste-calistirabilecek/
post_views_count:
    - '75'
image: /wp-content/uploads/2020/05/oneplus-8-artik-fortnitei-saniyede-90-fpste-calistirabilecek.jpg
categories:
    - Oyun
tags:
    - 'epic games'
    - fortnite
    - oneplus
---

**OnePlus**, **Epic Games** ile 8 Serisi telefonlarında **Fortnite**‘ı hızlı çalıştırmak için bir anlaşma yaptı. **OnePlus 8 serisi**, OnePlus ve Epic Games arasındaki işbirliği sayesinde Fortnite’ı **90 fps**‘de çalıştırabilecek. Güncelleme, cihazları saniyede 90 kare hızında Fortnite’ı çalıştıran ilk telefonlar haline getirecek.

OnePlus telefonlarından **OnePlus 8 Pro** 120 Hz ekrana ve **OnePlus 8** ise 90 Hz ekrana sahip. Ayrıca telefonlar Android telefonlardaki en güçlü **Qualcomm Snapdragon 865** sistem çipi ile donatılmış. Bu nedenle **Epic Games**, OnePlus’ın yeterince güçlü olan bu telefonları için Fortnite’ın saniyede 90 kare kullanmasını sağlayan özel optimizasyonlar geliştirdi.

Şirket oyunculara **90 fps** ekran yenileme hızının etkinleştirilebileceği bir ayar sunacak. Aynı zamanda, güncelleme ile oyunun grafik ayarı daha düşük bir seviyeye düşecek.

<figure class="wp-block-image size-large">![](https://intersiber.com/wp-content/uploads/2020/05/oneplus-fortnite.jpg)</figure>Birçok akıllı telefon zaten standart **60 Hz**‘den daha yüksek bir ekran yenileme hızını desteklese de, birçok oyun hala maksimum **60 fps** yenileme hızında sunuluyor.

Çoğu **Android** telefon, Fortnite’ı **Xbox One** ve **PS4** sürümlerine benzer bir şekilde maksimum **60 fps**‘de çalıştırıyor. Nintendo’nun konsolu **Switch**, saniyede maksimum 30 kare geride kalıyor. **IPhone** XS, XS Max ve XR dahil olmak üzere çoğu **Apple** cihazında oyunu **60 fps**‘de çalıştırma seçeneği bulunurken, **iPad Pro**, tabletin yüksek yenileme hızlı ekranı sayesinde oyunu maksimum **120 fps** kare hızında çalıştırabiliyor.

**OnePlus**, Epic Games ile işbirliğinin toplam 10 ay sürdüğünü söylüyor. Yapılan bu anlaşmadan şimdilik şirketin yalnızca **Hindistan’**daki kullanıcıları yararlanabilecek.