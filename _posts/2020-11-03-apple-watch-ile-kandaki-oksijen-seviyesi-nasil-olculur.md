---
id: 9503
title: 'Apple Watch İle Kandaki Oksijen Seviyesi Nasıl Ölçülür?'
date: '2020-11-03T22:51:53+03:00'
author: 'Ahmet Can Bilici'
layout: post
guid: 'https://intersiber.com/?p=9503'
permalink: /apple-watch-ile-kandaki-oksijen-seviyesi-nasil-olculur/
post_views_count:
    - '50'
image: /wp-content/uploads/2020/11/apple-watch-ile-kan-oksijen-seviyesi-nasil-olculur.png
categories:
    - Apple
    - 'Giyilebilir Teknoloji'
tags:
    - 'apple watch'
---

**Apple Watch Series 6 ile birlikte Apple, akıllı saatlerde kandaki oksijen seviyesini doğrudan ölçebileceğiniz bir özellik sunuldu. Apple Watch’ta kan oksijen seviyesi ölçümünü kolay bir şekilde yapabilirsiniz.**

## Kan oksijen sensörü nasıl çalışır?

**Apple**, **kan** **oksijen** izleme özelliğinin tıbbi kullanım için tasarlanmadığını belirtiyor. Özellik, Apple’a göre genel zindelik ve sağlıklı yaşam için geliştirildi. **EKG** özelliğinin aksine, kan oksijen monitörü henüz FDA testlerinden geçmedi ve sertifikasyona sahip değil.

Apple’ın bu uyarıyı paylaşmasının bir nedeni var. **Apple Watch’taki kan oksijen takibi** özelliği tamamen net sonuç vermiyor. Basit bir kan oksijen monitörü ile karşılaştırıldığında dahi en doğru sonucu vermiyor.

Sensörün çalışma mantığına gelirsek, Apple Watch bileğinizden kanınızdaki oksijen seviyesini ölçerken, cihazın arkasındaki dört LED ve fotodiyot ışıktan faydalanıyor. Bu ışıklar, damarlarda yeşil, kırmızı ve kızılötesi LED’ler yakar. Fotodiyotlar ise geri yansıyan ışık miktarını ölçer.

<figure class="wp-block-image size-large">![](https://intersiber.com/wp-content/uploads/2020/11/apple-watch-blood-oxygen-nedir.jpg)</figure>Apple, renge göre kandaki oksijen miktarını ölçen özel bir algoritma motoruna sahip. Apple Watch, kandaki oksijen seviyesini, yüzde 70 ile 100 arasında ölçebiliyor. 95 ile 100 aralığı normal kabul edilir, 90’ın altında düşük değeri sürekli görüyorsanız, doktora görünebilirsiniz.

## Apple Watch’ta kan oksijen ölçümü nasıl etkinleştirilir?

Blood Oxygen uygulaması, watchOS 7 ve sonraki sürümler için, Apple Watch 6. nesil ve gelecek modellerde çalışıyor. Özelliği etkinleştirmek için, iPhone 6S ve sonraki bir modeli kullanmanız gerekiyor. Bu özellik, Aile Kurulumu programını kullanan Apple Watch’larda ya da 18 yaş altındaki kişilerde çalışmaz.

Özelliğin kurulum işlemi esnasında manuel olarak yapılması gerekiyor.

- iPhone’da Watch uygulamasını açın.
- Saatim sekmesinde, “Kan oksijen”i seçin.
- Burada, “Kan oksijen ölçümleri” seçeneğini açın.
- Bu özellik, uyku modunda arka plan ölçümlerini otomatik olarak etkinleştirir.

## Kanınızdaki oksijen seviyesini nasıl ölçebilirsiniz?

Özelliği etkinleştirdikten sonra, Apple Watch’ta kan oksijen değeri takibi oldukça basit.

Uygulamada, Apple Watch’un sağ kısmında yer alan tuşa basın. Burada kan oksijen uygulamasını seçin.

Ölçüme başlamak için “Başlat”a dokunun.

<figure class="wp-block-image size-large">![](https://intersiber.com/wp-content/uploads/2020/11/apple-watch-kandaki-oksijen-olcumu.png)</figure>İşlem yaklaşık 15 saniye sürer. Okumayı kaydetmek için “Bitti”ye dokunun. Ölçüm esnasında elinizi masa ya da başka bir düz zemin koymanız, daha doğru sonuç almanıza yardımcı olacaktır.

Apple Watch’ta, kandaki oksijen ölçümünün daha tutarlı olması için aşağıdaki konulara dikkat edebilirsiniz:

- Saat bileğe tam oturmalı, çok gevşek ya da çok sıkı olmamalı.
- Ölçüm esnasında bileğiniz düz ve yukarı bakmalı.
- Ölçüm esnasında, 15 saniye mümkünse hareketsiz kalın.
- Ölçüm esnasında saate dokunmayın ya da bir etkileşime girmeyin.