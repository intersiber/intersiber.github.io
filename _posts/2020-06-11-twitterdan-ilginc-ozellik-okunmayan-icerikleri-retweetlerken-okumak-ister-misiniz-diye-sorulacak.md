---
id: 8348
title: 'Twitter’dan İlginç Özellik: Okunmayan İçerikleri Retweetlerken, “Okumak İster misiniz?” Diye Sorulacak'
date: '2020-06-11T14:09:54+03:00'
author: 'Ahmet Can Bilici'
layout: post
guid: 'https://intersiber.com/?p=8348'
permalink: /twitterdan-ilginc-ozellik-okunmayan-icerikleri-retweetlerken-okumak-ister-misiniz-diye-sorulacak/
post_views_count:
    - '54'
image: /wp-content/uploads/2020/06/twitter-dan-ilginc-ozellik-okunmayan-makaleleri-retweetlerken-okumak-ister-misiniz-diye-sorulacak.jpg
categories:
    - 'Sosyal Medya'
tags:
    - retweet
    - twitter
---

**Twitter**, bugün yaptığı açıklamada ilginç bir özelliği test ettiğini açıkladı. Özellik, kullanıcıların okumadıkları bir haberi ya da makaleyi **retweet** ederken, “retweetlemeden önce okumak ister misiniz?” sorusunu soracak. Bu durum, sosyal ağın insanların paylaştığı şeyler hakkında gerçekten fikir sahibi olmalarını amaçlayan bir kampanyanın parçası.

**Twitter** **Android** uygulamasında karşımıza çıkan test özelliği, kullanıcılara tweette yer alan bağlantıya tıklamadıkları takdirde, retweetlemeden önce açıp okumasını istiyor. Twitter, makaleyi okuyup okumadığınızı yalnızca tweetteki bağlantıya tıklayıp tıklamadığınızda anlayabilir.

## Twitter’ın diğer yeni özellikleri

Sosyal ağ bu özellik dışında, uygulamadaki iletişimin kalitesini artıracak adımlar da atıyor. Size kimlerin yanıt verebileceğini seçebilmenizin yanı sıra, yanıtları gizlemenize olanak tanıyan özellikler de geliyor.

Bir süredir ara verilen mavi tik, doğrulanmış hesap uygulaması da, Twitter’ın üzerinde çalıştığı özelliklerden.

## Sosyal ağın ‘yanlış bilgi’ ile mücadelesi

<figure class="wp-block-image size-large">![](https://intersiber.com/wp-content/uploads/2020/06/twitter-retweet-ozelligi.jpg)</figure>**Twitter**, özellikle bir süredir ABD Başkanı **Donald** **Trump’ın** ya da koronavirüs salgınının merkezde olduğu tartışmalarda, doğru bilgiyi savunma mücadelesi ile öne çıkıyor. Facebook CEO’su **Zuckerberg’in** ‘sosyal ağlar gerçeğin yargıcı olmamalı’ ifadesi ile eleştirdiği bu durum, Twitter için önemli bir mevzi.

İnsanların okumadıkları makaleleri retweetlemesi konusunda da Twitter, yanlış bilgi içeren içeriklerin kontrolsüz bir şekilde yayılmasına engel olmak adına bu özellik üzerinde çalışıyor.