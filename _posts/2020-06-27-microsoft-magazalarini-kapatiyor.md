---
id: 8693
title: 'Microsoft Mağazalarını Kapatıyor'
date: '2020-06-27T15:24:58+03:00'
author: 'Beyza Bayrakdar'
layout: post
guid: 'https://intersiber.com/?p=8693'
permalink: /microsoft-magazalarini-kapatiyor/
post_views_count:
    - '47'
image: images/microsoft-magazalarini-kapatiyor.png
categories:
    - Genel
tags:
    - microsoft
    - 'microsoft teams'
---

**Microsoft Store Kurumsal Başkan Yardımcısı David Porter**, LinkedIn’deki bir blog yazısında yaptığı açıklamada şirketin fiziksel perakende mağazalarını kapatma kararı aldığını perakende satışlarının dijital ortamda gerçekleştirileceğini duyurdu.

**David Porter** “Ürün portföyümüz büyük ölçüde dijital ürünlere dönüştükçe satışlarımız online olarak büyüdü ve ekibimiz müşterilere herhangi bir fiziksel konum gerekmeksizin hizmet vermenin başarısını kanıtladı.” dedi.

<figure class="wp-block-image size-large">![](images/microsoft-london.jpg)</figure>2009 yılında perakende mağazaları açma planlarını açıklayan **Microsof**, mağazalarında müşterilere Windows PC’lerini, Windows telefonlarını, Xbox konsollarını ve çeşitli üçüncü taraf PC’lerini ve telefonlarını görme ve deneyimleme imkanı sundu. Ancak şirket pandemi nedeniyle kapattığı ve bir süredir tamamen kapatmayı düşündüğü dükkanlarını bir daha açmama kararı aldı.

**Microsoft**, Londra, New York, Sydney ve Redmond’daki mağazalarını kapatmayacak. Porter, şirketin bu mağazaları daha çok deneyim merkezleri olarak hizmet edecek yeni alanlar olarak yeniden tasarlayacaklarını söyledi. Ancak müşterilerin bu merkezleri nasıl ziyaret edebilecekleri hakkında bir bilgi paylaşmadı.

<figure class="wp-block-image size-large">![](images/microsoft-.jpg)</figure>Mağazaların kapanması ile birlikte tüm çalışanlar **Microsoft** ile kalma şansına sahip olacaklar. Çalışanlar Mart ayından beri olduğu gibi uzaktan çalışmaya devam edecek ve daha sonra Microsoft kurumsal tesisleri açıldıktan sonra çeşitli alanlarda **Microsoft** ile birlikte çalışacaklar.