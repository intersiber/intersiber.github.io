---
id: 7116
title: 'Birçok Mecrada Kullanılıyor: Facebook’un Giphy’i Satın Almasının Etkileri Büyük Olabilir'
date: '2020-05-18T12:00:27+03:00'
author: 'Ahmet Can Bilici'
layout: post
guid: 'https://intersiber.com/?p=7116'
permalink: /bircok-mecrada-kullaniliyor-facebookun-giphyi-satin-almasinin-etkileri-buyuk-olabilir/
post_views_count:
    - '47'
image: images/bircok-mecrada-kullaniliyor-facebook-un-giphy-i-satin-almasinin-etkileri-buyuk-olabilir.jpg
categories:
    - 'Sosyal Medya'
tags:
    - facebook
---

**Facebook’un** yaklaşık **400 milyon dolar** karşılığında, popüler GIF platformu Giphy’i [satın alması](https://intersiber.com/facebook-giphyi-satin-aldi/) geçtiğimiz günlerde gündeme damgasını vurmuştu. Her gün 700 milyondan fazla insanın içeriklerini keşfettiği **Giphy**, bu görüntülenmelerin çoğunu internetin en popüler uygulamalarından elde ediyor. Apple’ın iMessage servisinin yanı sıra **Tiktok** ve **Twitter**, Giphy’nin içeriklerinin paylaşımına izin veren platformlar arasında.

Giphy ile entegrasyonunu sağlamış ve uzun yıllardır bunu sürdüren internet devleri, **Facebook’a** dahil olan bir şirketten bu hizmeti, muhtemelen almak istemeyecekler. Hem rakip olma konumlarından ötürü, hem de Facebook’un geçmişte **Cambridge** **Analytica** gibi gizlilik skandallarından dolayı, Giphy artık farklı bir zemine geçebilir.

**Facebook**, “İnsanlar yine GIF yükleyebilecek, geliştiriciler ve API iş ortakları Giphy’nin API’larına aynı erişime sahip olmaya devam edecek” açıklamasıyla insanlara, geçmişte olduğu gibi platforma güvenebileceklerini belirtti ancak, yine de internet devleri artık bu servise biraz şüpheyle yaklaşabilir. Telegram kaynaklarına göre Giphy arama terimlerini görebilir. GIF’lerde izleme pikseli ya da çerez, ya da farklı takip mekanizmaları bulunmuyor ancak bu, ileride eklenmeyeceği anlamına da gelmiyor. Peki internet devleri Giphy ile bu zamana kadar nasıl çalışıyordu?

<figure class="wp-block-image size-large">![](images/facebook-giphy-yi-400-milyon-dolara-satin-aldi.jpg)</figure>## iMessage

Apple’ın mesajlaşma servisi iMessage, iOS’ta yerleşik bulunan bir uygulama. Uygulama ile bir GIF gönderdiğinizde bu GIF’lerın bazıları Giphy’den alınıyor. Apple’ın, güvenlik ve gizlilik alanındaki duruşunu dikkate alırsak, Facebook satın almasından sonra Giphy entegrasyonu yeniden değerlendirilebilir.

## Slack

Slack, workspace’inizde kullanabileceğiniz bir **Giphy** **entegrasyonu** sunuyor. **Slack** yetkilisi Brian Elliott, platformun Facebook tarafından satın alınmasının ardından bir açıklama yaptı. Elliott, “Slack, kullanıcı ve şirket verilerini koruyor. Giphy, entegrasyonu kullanan kullanıcılar ve şirketler hakkında herhangi bir bilgi almaz” dedi ve Giphy’nin API’ının sadece toplu olarak Slack kullanımını gördüğünü söyledi.

## Snapchat

**Snapchat**, 2 yıl önce Giphy üzerinden animasyonlu çıkartmalar sağlayan bir entegrasyon sunmuştu. Şirket, konuyla ilgili bir yorum yapmadı.

## Telegram

**Gizlilik** ve güvenlik konsepti ile öne çıkan mesajlaşma servisi Telegram, Giphy’nin **Telegram** kullanıcıları hakkında veri almadığını aktardı. Ancak buna karşın şirket sözcüsü, telefon numaraları, IP adresleri ve ID’ler gibi bilgilerin yer aldığı **Telegram’da**, GIF gönderimi için tercih edilen Giphy’yi kullanmaya devam edip etmeyecekleri konusunda arada olduklarını vurguladı.

## Tiktok

TikTok da, **Giphy** üzerinden **GIF** gönderimi yapılabilen bir servis. Şirket konuyla ilgili bir yorum yapmadı. Çin merkezli sosyal medya platformu, Facebook ile üye olma seçeneği de sunuyor.