---
id: 6288
title: 'Slack CEO’su: Microsoft Teams, Slack İçin Bir Rakip Değil'
date: '2020-05-02T10:40:31+03:00'
author: 'Ahmet Can Bilici'
layout: post
guid: 'https://intersiber.com/?p=6288'
permalink: /slack-ceosu-microsoft-teams-slack-icin-bir-rakip-degil/
post_views_count:
    - '26'
image: /wp-content/uploads/2020/05/slack-ceo-su-microsoft-teams-slack-icin-bir-rakip-degil.png
categories:
    - Genel
tags:
    - microsoft
    - 'microsoft teams'
    - slack
---

Popüler iş ve üretkenlik platformu Slack’in CEO’su Stewart Butterfield, **Microsoft Teams**’in **Slack** için bir rakip olmadığını düşünüyor. Kurumsal dünyada Slack ve Teams arasında devam eden mücadele hakkında konuşan Butterfield, Microsoft’un Teams’i Office ile bir araya getirme yaklaşımına dahi meydan okuyarak, sert ifadeler kullandı.

Butterfield CNBC ile yaptığı röportajda, “Geçtiğimiz birkaç ay boyunca gördüğümüz şey, Microsoft Teams’in **Slack** için bir rakip olmadığıdır” demesine karşın, SEC belgelerinde bunun tersini söylemişti: “Birincil rakibimiz şu anda Microsoft’tur”.

Butterfield, üç yıldan uzun bir süre önce **Microsoft Teams**’i karşılamak için New York Times’ta tam sayfa reklam vermişti. Buna rağmen ekibin, Teams’in agresifliğinden endişe etmediğini belirtti. **Slack’in**, Teams ile rekabetteki temel argümanı Temas’ın etkileşimlere odaklanmadığıdır. Butterfield, Teams’in Microsoft’un zorlaması ile şirketler tarafından tercih edildiğini söylüyor.

<figure class="wp-block-image size-large">![](https://intersiber.com/wp-content/uploads/2020/05/slack-kac-kullanicisi-var-slack-nedir.jpeg)</figure>Röportajda, “Bu noktada bizim için kafa karıştırıcı bir şey var” diyen Butterfield, Teams’teki kullanıcı sayısı artışına yönelik bir yorumda bulundu. Microsoft’un geçtiğimiz günlerde, Teams’in günlük aktif 75 milyonluk kullanıcıya ulaştığını açıklamasının ardından Butterfield, 250 milyon Office 365 kullanıcısı olduğunu söyledi ve Teams’in şu anki aktif kullanıcısının, bu rakamın yüzde 30’u olduğunu söyledi. Butterfield, “İnsanların amkinelerine önceden yükledikten sonra, yöneticilerin açması konusunda ısrar ederek kullanıcıları Skype Kurumsal’dan, Teams’e geçmeye zorluyorlar. Hala yüzde 29’ları var, bu da kullanıcıların yüzde 71’inin hiç teşekkür etmediği anlamına geliyor” yorumunu yaptı.

Microsoft, **Office 365**’te 258 milyon kurumsal müşteriye sahip. Butterfield’ın bahsettiği kullanıcı sayısı, Microsoft’un ticari müşterilerinin yüzde 30’undan azının Teams kullandığını gösteriyor.

Esasen iki uygulama doğrudan bir rakip değil. Teams, Microsoft içni Office ve diğer uygulamaları sunabileceği bir merkez olarak ele alınırken, Slack ise alternatif üretkenlik uygulamalarla olan entegrasyonlarıyla öne çıkıyor.