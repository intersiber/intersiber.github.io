---
id: 5675
title: 'Instagram Kurucularından, Koronavirüsün Yayılmasının Takibi İçin Web Sitesi'
date: '2020-04-19T14:00:02+03:00'
author: 'Ahmet Can Bilici'
layout: post
guid: 'https://intersiber.com/?p=5675'
permalink: /instagram-kurucularindan-koronavirusun-yayilmasinin-takibi-icin-web-sitesi/
post_views_count:
    - '30'
image: images/instagram-kurucularindan-koronavirus-takibi-icin-web-sitesi.png
categories:
    - Genel
tags:
    - instagram
    - 'kevin systrom'
    - koronavirüs
---

Instagram’ın kurucu ortakları, Covid Takip Projesi’nden elde edilen veriler üzerinden, koronavirüs salgınının ABD’deki yayılımını eyalet bazında takip etmek adına bir web sitesi kurdu.

**RT.live** adlı web sitesi, epidemiyolojide kullanılan bir istatistik terimi olan yayılma sabiti (R) ifadesini kullanıyor. Bu terim, **koronavirüs** bulaşmış bir kişiden virüsü kapmış ortalama insan sayısını gösteriyor.

<figure class="wp-block-image size-large">![](images/koronavirusun-eyalet-bazinda-yayilma-hizi-abd-rt-live-1600x923.png)<figcaption>RT.Live sitesinde New York ve diğer üç eyalette virüsün yayılma hız sabiti.</figcaption></figure>**Instagram’ın** eski CEO’su Kevin Systrom, yaptığı açıklamada “Karmaşık bir konunun ne olduğunu ele almaya ve herkesin evinden takip edebileceği basit bir sayıya indirmeye çalışıyoruz” dedi.

RT.live projesinin verileri aldığı **Covid Takip Projesi**, resmi sağlık kaynaklarından veri toplayan ve COVID-19 test ve vaka sayılarını eyalet bazında aktaran gönüllü bir girişim. Covid Takip Projesi’nde hastaneye yatanların sayısının yanı sıra, hayatını kaybedenlerin sayısı da aktarılıyor.

Systrom, RT.Live’ın hedefinin, insanların virüsün yayılmasının yerel düzeyde nasıl göründüğünün daha iyi anlaşılmasını sağlamak olduğunu söyledi.

Systrom ve diğer kurucu ortak Mike Krieger, Instagram’ın 2011 yılında Facebook tarafından satın alınmasının ardından, 2018 yılında şirketten ayrıldı. Kurucuların, sağlık ya da epidemiyoloji konusunda herhangi bir geçmişi ise bulunmuyor.