---
id: 9724
title: 'Chrome 87 Yayında: Popüler Tarayıcının Yeni Sürümü Hangi Özelliklerle Geldi?'
date: '2020-11-19T17:27:23+03:00'
author: 'Ahmet Can Bilici'
layout: post
guid: 'https://intersiber.com/?p=9724'
permalink: /chrome-87-yayinda-populer-tarayicinin-yeni-surumu-hangi-ozelliklerle-geldi/
post_views_count:
    - '42'
image: images/chrome-87-yayinda-populer-tarayicinin-yeni-surumu-neler-sunuyor.png
categories:
    - Genel
tags:
    - 'chrome 87'
    - google
    - 'Google Chrome'
---

**Google**, **Chrome** **87** ile, popüler tarayıcısına birçok harika özellik ekledi. Standart geliştirici güncellemelerinin yanı sıra Chrome 87 yepyeni bir PDF görüntüleyici, performans güncellemeleri ve Chrome OS için yeni duvar kağıtları ile geldi.

Google, Chrome’un son sürümü olan **Chrome** **87**’yi 17 Kasım’da yayınladı. Tarayıcı güncellemeyi otomatik olarak yükleyecek ya da yüklemek isteyip istemediğiniz soracaktır, kontrol etmek isterseniz Menü&gt;Yardım&gt;Google Chrome Hakkında’yı tıklayabilirsiniz. Şimdi gelelim **Chrome** **87** **özellikleri** bize hangi yenilikleri getiriyor sorusunun yanıtına.

## Yenilenmiş PDF görüntüleyici

<figure class="wp-block-image size-large">![](images/chrome-87-yeni-pdf-goruntuleyici.png)</figure>Chrome 87’de öne çıkan ciddi görsel değişikliklerden biri, PDF’lerle ilgili. **Chrome, PDF görüntüleyici** ile ilgili uzun bir süredir ilk kez böyle bir değişime gitti.

Yeni PDF görünümü, tüm sayfaların önizlemesini gösteren bir kenar çubuğu içeriyor. Yakınlaştırma düğmeleri artık bir döndür düğmesi ve “Sayfaya sığdır” seçeneği ile ekranın üst kısmındadır. Menü ayrıca, sayfaları yan yana görüntülemek için yeni bir seçenek içerir.

## Açık sekmeleri arama

Chrome’da birçok sekmeyi açık tutmayı seviyorsanız, bazen istediğinizi bulmak zor olabilir. Chrome 87, durum çubuğunda tüm açık sekmelerin bir listesini görmenizi sağlayan ok simgesi sunar. Bu liste, Chrome pencerelerini içerir ve bunlar arasında arama yapabilirsiniz.

Özellik Chromebook ve Chrome OS’de kullanılabilir, Google bu özelliğin yakında masaüstü platformlarına geleceğini söylüyor.

## Çok amaçlı adres çubuğundaki “Chrome işlemleri”

<figure class="wp-block-image size-large">![](images/chrome-islemleri-ozelligi.png)</figure>Chrome çok amaçlı adres çubuğu, URL’leri girebileceğiniz ve arama yapabileceğiniz bir yer. Chrome 87 ile, güçlü özellikler içeren çok amaçlı adres çubuğuna “Chrome İşlemleri” adlı özelliği ekledi.

Bu, belli görevleri gerçekleştirmek için daha hızlı bir yol sunan bir özellik. Örneğin şifreleri düzenle yazabilir ve doğrudan ayarların ilgili kısmına bir kısayol ile ulaşabilirsiniz.

## Kamera kontrolleri

Video konferans, koronavirüs pandemisi nedeniyle oldukça önemli bir hale geldi. Chrome 87 birtakım iyileştirilmiş kamera araçları sunuyor. Kaydırma, yakınlaştırma, eğme destekleren bir kamera kullanıyorsanız Chrome bu denetimlere erişebilir.

Kamera üreticisinin yazılımını kullanmak yerine kamerayı doğrudan Chrome’u kullanarak kontrol edebilirsiniz. Görüntülü toplantı web sitesi sadece siteye izin verirseniz denetime erişir.

## Çerez deposu API’si

Çerezler web site verilerini depolamak için en popüler yöntem olsa da, ayrıştırması zor olmuştur. Chrome 87 bunu çözmek için bir çerez deposu API’si sundu.

Bu özellik, web sitelerine temiz bir JSON biçimli kaydedilmiş çerez listesi sağlıyor. Arka plan işlemleri de yeni API ile çerezlere erişebiliyor

## Yeni duvar kağıtları

<figure class="wp-block-image size-large">![](images/chrome-yeni-duvar-kagitlari.png)</figure>Google, Chrome OS’de bazı yeni duvar kağıtları ile, deneyiminize bir renk katmayı amaçlıyor. Yeni Chrome duvar kağıtları, duvar kağıdı seçme aracında “Made by canvas” ve “Collage” gibi koleksiyonlarında bulunabilir. Yeni sürümle toplamda 30’un üzerinde duvar kağıdı geldi.