---
id: 6504
title: 'Twitter, Saldırgan İçerikli Tweet Yanıtlarına Uyarı Mesajını Test Ediyor'
date: '2020-05-06T20:00:06+03:00'
author: 'Ahmet Can Bilici'
layout: post
guid: 'https://intersiber.com/?p=6504'
permalink: /twitter-saldirgan-icerikli-tweet-yanitlarina-uyari-mesajini-test-ediyor/
post_views_count:
    - '17'
image: images/twitter-saldirgan-icerikli-twitter-yanitlarina-uyari-mesajlarini-test-ediyor.png
categories:
    - 'Sosyal Medya'
tags:
    - twitter
---

Twitter, “saldırgan” bir dil içerdiğini düşündüğü yanıtları göndermeden önce, kullanıcılara uyarı mesajı gönderen bir özelliği test ediyor.

**Twitter** tarafından, sınırlı bir deneme olarak tanımlanan özellik, ilk etapta sadece **iOS** kullanıcıları için gösterilecek. **Twitter’ın** resmi destek kanalından gelen uyarı, tehlikeli bir dil kullanıyorsanız yanıtı göndermeden önce, gözden geçirme seçeneği sunacak.

<figure class="wp-block-image size-large">![](images/twitter-uyari-mesaji-verecek-siddet-soylemi.png)</figure>Sosyal medya platformunun üzerinde çalıştığı bu durum, yeni bir yaklaşım değil. Daha önce de farklı sosyal mecralar, zararlı bir dil içeren gönderileri otomatik olarak engelleme ya da gözden geçirme seçeneği sunuyordu. Instagram, geçtiğimiz yaz yorumlar için benzeri bir sistem başlatmıştı. Facebook da, gönderi sahiplerine “şikayet edilen diğer gönderilere benziyor” uyarısını veriyordu.

Twitter’ın, saldırgan bir dil içerme kıstasının nasıl belirlendiği tam olarak bilinmiyor ancak gündeme ilişkin birçok paylaşımın yapıldığı platformda terörizmden şiddet tehditlerine, kötüye kullanımdan tacize ve nefret söylemlerine, oldukça geniş kapsamlı bir “**zararlı** **içerik**” filtresi var. **Twitter’ın** kurallarının belirtildiği belgede, söz konusu tüm içerikler şikayet edildiği takdirde, hesabın askıya alınması için geçerli sebepler.

**Sosyal** **medya** platformunun son güncellemesi, eğer tüm kullanıcılar için uygulanırsa, istediğiniz paylaşımı yapmadan önce size bir uyarı gönderecek. Ancak dilediğiniz takdirde, uyarıyı yok sayabilir ve yanıtınızı gönderebilirsiniz. Yine de, hesabınızın askıya alınmasını ya da tamamen kapatılması olasılığını göz ardı etmemelisiniz…