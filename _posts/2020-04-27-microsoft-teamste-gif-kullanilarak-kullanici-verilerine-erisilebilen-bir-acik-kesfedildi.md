---
id: 6055
title: 'Microsoft Teams’te GIF Kullanılarak Kullanıcı Verilerine Erişilebilen Bir Açık Keşfedildi'
date: '2020-04-27T16:00:35+03:00'
author: 'Ahmet Can Bilici'
layout: post
guid: 'https://intersiber.com/?p=6055'
permalink: /microsoft-teamste-gif-kullanilarak-kullanici-verilerine-erisilebilen-bir-acik-kesfedildi/
post_views_count:
    - '79'
image: /wp-content/uploads/2020/04/microsoft-teams-te-gif-kullanilarak-kullanici-verilerinin-ele-gecirildigi-acik-bulundu.jpg
categories:
    - Güvenlik
tags:
    - microsoft
    - 'microsoft teams'
---

Bir güvenlik şirketi, **Microsoft Teams** uygulamasında, GIF dosyası kullanılarak kullanıcı bilgilerinin ele geçirilmesini sağlayan bir açık keşfetti. Microsoft, keşfedilen açığı geçtiğimiz günlerde kapattı.

Koronavirüs salgını nedeniyle evden çalışan insanların yanı sıra, uzaktan eğitim modelinin de yaygınlaşması video konferans araçlarına olan ilgiyi arttırdı. Zoom ve Houseparty gibi popüler uygulamaların yanında, Microsoft’un video konferans aracı Teams de en çok tercih edilen seçeneklerden oldu.

## Kötü amaçlı GIF’ler bilgileri alabilir

<figure class="wp-block-image size-large">![](https://intersiber.com/wp-content/uploads/2020/04/microsoft-teams-acigi-gif.png)</figure>Güvenlik alanında çalışan bir şirket, Mart ayında **Microsoft Teams**’te, kötü amaçlı GIF dosyalarının kullanıcı verilerini çalmak için kullanılabileceğini öne sürdü. Güvenlik açığının kamuoyuna yansımasının ardından Microsoft, geçen hafta açığı kapattı.

GIF açığının nasıl bilgileri ele geçirmek için kullanılabileceğini merak ediyorsanız, açık kimlik doğrulma sisteminin erişim belirteçlerini etkileyen bir yapıya sahip. Bu belirteçler, Microsoft Teams hesabına erişimi doğrulayan bir yapı olarak da düşünülebilir. Microsoft’un, [teams.microsoft.com](http://teams.microsoft.com) adresi üzerinde yer alan belirteçler, zaman zaman bu tip durumlarda bir açık olarak kullanılabiliyor.

Araştırmacılar, **Microsoft**’un alt alan adlarının ele geçirilmesinin mümkün olduğunu keşfedince, bir Donald Duck GIF’ı ile kimlik doğrulama belirtecini hedef aldılar. **GIF** kaynağı, alt alan adı olarak değiştirildiği için, kimlik bilgilerine de doğrudan erişim sağlandı.

Şirkete göre, bu açık birçok kişiyi etkilemiş olabilir. Erişim açığı, şirketler için de büyük bir risk olabilir. Nitekim Teams, şirketlerle ilgili kritik verilerin de yer aldığı özel bir uygulama. Yine de, **Teams GIF açığı**ndan şu ana kadar yararlanıldığına ilişkin bir kanıt da henüz yok.