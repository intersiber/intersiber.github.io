---
id: 10029
title: 'Windows 10 ve Android Arasında Fotoğraflar Nasıl Kablosuz Senkronize Edilir?'
date: '2020-12-14T17:30:30+03:00'
author: 'Ahmet Can Bilici'
layout: post
guid: 'https://intersiber.com/?p=10029'
permalink: /windows-10-ve-android-arasinda-fotograflar-nasil-kablosuz-senkronize-edilir/
post_views_count:
    - '16'
image: images/windows-10-ve-android-arasinda-fotograflar-nasil-kablosuz-senkronize-edilir.jpg
categories:
    - Mobil
tags:
    - android
    - microsoft
    - telefonunuz
    - 'windows 10'
---

Bir telefondan Windows 10’a fotoğrafları taşımak çoğu zaman sıkıcı bir işlem olabilir. Neyse ki, Microsoft’un Telefonunuz uygulaması ile, Android telefonunuz varsa bu süreç artık çok daha kolay. Android ile Windows 10 arasında kablosuz olarak fotoğrafları nasıl senkronize edebileceğinizi anlattık.

Microsoft Telefonunuz uygulaması, birçok Windows 10 dizüstü ve masaüstü bilgisayarda yerleşik olan bir uygulamadır. Uygulama ile Android cihazınızdan gelen bildirimleri yansıtabilir, bilgisayarınızdan metin mesajı gönderip alabilir ve fotoğrafları senkronize edebilirsiniz. En önemlisi de, bir bulut depolama hizmeti kullanmıyorsanız ve telefonunuzu senkronize etmek için PC’ye kablo ile bağlamak istemiyorsanız harika bir özellik sunuyor.

## Microsoft Telefonunuz uygulaması, Windows ve Android’de nasıl kullanılır?

Bilgisayarınızda Windows 10, 2018 Nisan güncellemesi ve sonraki sürümlerden biri yüklü olmalı. Buna ek olarak 7.0 ve üzeri Android sürüm çalıştırıyor olmalısınız. Bu sistem gereksinimlerini karşılıyorsanız, telefon ve bilgisayarınız arasında fotoğrafları senkronize edebilirsiniz.

Telefonunuz uygulamasını kullanırken, Android ve Windows senkronizasyonu işlemi çok az bir kurulum gerektirir. Bunun için, telefon ayarlarınızda fotoğraflarınıza erişim izni verdiğinizden de emin olmanız gerekir.

Kurulum işlemi sırasında Companion, yani Telefon Eşlikçisi, Android fotoğraflarınıza, medyanıza ve dosyalarınıza erişmek istediğinde “İzin Ver” seçeneğine dokunun. Bu işlem, fotoğraf aktarımı için gereklidir.

Başka bir açılır pencere, Telefon Eşlikçiniz uygulamasının arka planda çalışmasına izin vermek için izin isteyecektir, bunu da onaylamalısınız. Bu, cihazın PC’ye bağlı kalmasını ve her zaman en son fotoğrafları göstermesini sağlayacaktır.

Bu iki izin verildikten sonra özellik kullanıma hazırdır. Windows PC’nizdeki telefonunuz uygulamasında, “Fotoğraflar” sekmesini tıklamanız yeterlidir.

Ardından, galeriden bir fotoğraf seçin. Yeni fotoğrafları kontrol etmek için, “Yenile”yi de tıklayabilirsiniz.

<figure class="wp-block-image size-large">![](images/android-windows-fotograf-senkronizasyonu.png)</figure>İpucu: “Fotoğraflar” sekmesinde herhangi bir fotoğraf görmezseniz, bu özelliği etkinleştirmek için “Fotoğrafları Göster”i tıklamanız yeterlidir.

Bir fotoğraf açıldığında, ekranın üst kısmında aşağıdaki seçenekler yer alır:

- **Aç**: Fotoğrafı Windows fotoğraf görüntüleyicide açar.
- **Kopyala**: Fotoğrafı Windows panonuza kopyalar.
- **Farklı** **kaydet**: Fotoğrafı Windows PC’nizden bir klasöre kaydedin.
- **Paylaş**: Fotoğrafı doğrudan paylaşmak için bir yöntem seçebileceğiniz Windows Paylaş menüsünü açar.
- **Üç** **noktalı** **menü**: Fotoğrafı farklı bir uygulamada açma seçeneği sunar.

<figure class="wp-block-image size-large">![](images/android-fotograflar-senkronize-etme-menusu.png)</figure>İşte hepsi bu kadar. Bu özellik, iyi bir internet bağlantınız olduğunda, fotoğrafları şaşırtıcı şekilde hızlı senkronize eder. Bulut depolama uygulamalarını sevmiyorsanız bu özellik, Android telefonunuz ile PC arasında hızlı bir dosya taşıma alternatifi.

Bu haberler de ilginizi çekebilir:

- **[Android’de karanlık mod nasıl kullanılır?](https://intersiber.com/androidde-karanlik-mod-nasil-kullanilir/)**
- **[Android’de Duvar Kağıdı Otomatik Olarak Nasıl Değiştirilir?](https://intersiber.com/androidde-duvar-kagidi-otomatik-olarak-nasil-degistirilir/)**
- **[Android’de Bildirim Baloncukları Nasıl Devre Dışı Bırakılır?](https://intersiber.com/androidde-bildirim-baloncuklari-nasil-devre-disi-birakilir/)**