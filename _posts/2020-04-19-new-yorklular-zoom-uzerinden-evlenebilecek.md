---
id: 5667
title: 'New Yorklular Zoom Üzerinden Evlenebilecek'
date: '2020-04-19T12:30:55+03:00'
author: 'Ahmet Can Bilici'
layout: post
guid: 'https://intersiber.com/?p=5667'
permalink: /new-yorklular-zoom-uzerinden-evlenebilecek/
post_views_count:
    - '17'
image: /wp-content/uploads/2020/04/new-yorklular-zoom-uzerinden-evlenebilecek.jpeg
categories:
    - Genel
tags:
    - 'new york'
    - zoom
---

New York Valisi Andrew Cuomo, eyalet sakinlerinin **Zoom** üzerinden evlenmesine olanak tanıyan bir düzenleme hazırladıklarını açıkladı.

Düzenleme kapsamında video konferans üzerinden **nikah** töreni gerçekleştirilebilecek.

Koronavirüs salgınının merkez üssüne dönüşen ABD’de, 740 bin pozitif vaka tespit edildi. New York da, salgının ülkede en şiddetli görüldüğü eyalet. New York’taki evlilik merkezleri de salgın nedeniyle kapalı. Vali Cuomo, yaptığı açıklamada devletin **evlilik** cüzdanının uzaktan verilmesine izin vermeye başlayacağını ve nikah memurlarının, töreni **video konferans** üzerinden yapacağını belirtti.

<figure class="wp-block-image size-large">![](https://intersiber.com/wp-content/uploads/2020/04/new-york-valisi-zoom-uzerinden-nikah-yapilabilecegini-duyurdu.png)</figure>Vali, düzenlediği bir toplantıda “Evlilikle ilgili artık hiçbir mazeret yok” dedi ve “Zoom ile yapabilirsiniz. Ever ya da hayır…” diye ekledi.

Salgının en çok etkilediği eyalet olan **New York**’ta milyonlarca kişi evde kalıyor. Pandemi nedeniyle sosyal izolasyon ve karantina şartlarında, dışarıya çıkamayan insanlar için **Zoom nikahları** popüler bir hale gelebilir. Bu sayede, nikaha olan katılımlar bir risk teşkil etmeyecek.

## FaceTime ve diğer video konferans araçları ile de nikah olacak

Valinin duyurduğu düzenleme, New Yorklu çiftler için sadece **Zoom** kullanarak geçerli olmayacak. Aynı zamanda FaceTime ve diğer video konferans platformları üzerinden de nikahlar gerçekleşebilecek.

## Eyalette entübe hastaların sayısı azalıyor

<figure class="wp-block-image size-large">![](https://intersiber.com/wp-content/uploads/2020/04/koronavirus-salgini-ardindan-new-york-caddeleri-bos.jpg)</figure>Öte yandan Vali, Cumartesi günü verdiği brifingde New York’ta hastaneye yatışların ve toplam entübe (solunum cihazına bağlı) hasta sayısının azaldığını ve New York’n, salgının zirve noktasını geçmiş olabileceğini söyledi. Cuma günü 540 kişinin yaşamını yitirdiği New York’ta, hayatını kaybedenlerin toplam sayısı 13 bin 362’ye ulaşmıştı.