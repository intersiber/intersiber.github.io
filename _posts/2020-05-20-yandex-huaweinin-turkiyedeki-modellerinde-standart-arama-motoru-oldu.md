---
id: 7247
title: 'Yandex, Huawei&#8217;nin Türkiye&#8217;deki Modellerinde Standart Arama Motoru Oldu'
date: '2020-05-20T16:05:31+03:00'
author: 'Ahmet Can Bilici'
layout: post
guid: 'https://intersiber.com/?p=7247'
permalink: /yandex-huaweinin-turkiyedeki-modellerinde-standart-arama-motoru-oldu/
post_views_count:
    - '173'
image: /wp-content/uploads/2020/05/yandex-huawei-nin-turkiye-deki-modellerinde-standart-arama-motoru-oldu.png
categories:
    - Genel
tags:
    - huawei
---

ABD ile Çin arasında yaşanan ticaret savaşlarının gölgesinde, hükümet kararı ile ABD’li şirketlerden hizmet alması engellendikten sonra, yeni modellerinde **Google** uygulama ve servislerine yer veremeyen **Huawei**, Türkiye’de varsayılan **arama** **motoru** konusunda **Yandex** ile işbirliğine vardı.

## Yandex Navigasyon da uygulama mağazasında

Huawei ile Yandex arasındaki anlaşma, yeni dönemde Huawei Mobil Servisleri’ne sahip cihazların tamamında, arama motoru olarak Rusya merkezli Yandex’in yer almasını kapsıyor. Anlaşma kapsamında bunun dışında, şirketin **AppGallery** uygulama mağazasında, **Türkiye’deki** en popüler navigasyon uygulamalarından **Yandex** **Navigasyon** da yer alacak.

## Yandex’in tüm hizmetlerine rahat ulaşım

<figure class="wp-block-image size-large">![](https://intersiber.com/wp-content/uploads/2020/05/yandex-huawei-nin-turkiye-deki-modellerinde-standart-arama-motoru-oldu-1.png)</figure>Huawei ve Yandex arasındaki anlaşma kapsamında, ana ekranda yer alan arama çubuğunda varsayılan arama motoru olan Yandex’in, AppGallery uygulaması üzerinden tüm Yandex hizmetlerine erişimin kolaylaşması da söz konusu oldu. Navigasyon ve arama hizmetinin yanı sıra, Yandex Mail gibi servislere de kolay erişim imkanı olacak.

## Yandex, arama motoru ile Türkiye’de ayda 10 milyon tekil kullanıcıya ulaşıyor

**Yandex** **Türkiye** **Genel Müdürü** Onur Karahayıt, yaptığı açıklamada 2011’den beri yer aldıkları Türkiye pazarında, arama motoru alanında ayda 10 milyon üzeri tekil kullanıcıya ulaştıklarını söyledi. **Huawei** ile yapılan anlaşmadan ötürü çok mutlu olduklarını belirten Onur Karahayıt, AppGallery üzerinden e-posta, navigasyon ve çeviri gibi uygulamalara, Huawei kullanıcılarının çok rahat bir şekilde ulaşabileceklerini söyledi.