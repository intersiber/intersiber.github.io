---
id: 7211
title: 'Google Fotoğraflar Artık Kullanıcılara Albüm Paylaşımı Üzerinde Daha Fazla Kontrol Sunuyor'
date: '2020-05-20T21:00:00+03:00'
author: 'Beyza Bayrakdar'
layout: post
guid: 'https://intersiber.com/?p=7211'
permalink: /google-fotograflar-artik-album-paylasimi-uzerinde-daha-fazla-kontrol-sunuyor/
post_views_count:
    - '80'
image: images/google-photos-hero.png
categories:
    - Genel
tags:
    - google
    - 'google fotoğraflar'
    - 'google photos'
---

**Google**, **Google Fotoğraflar**‘a en değerli anılarınızı kimlerin görebileceğini kontrol etmenizi sağlayan yeni bir güncelleme getiriyor. Artık birine **Google Fotoğraflar Albümü** göndermek istediğinizde, uygulama belirli bir kişiyi veya bir grup kişiyi **Google** hesapları üzerinden fotoğraflarınıza ve videolarınıza bakmak için davet etmenize imkan verecek.

Yeni güncellemede birine davetiye gönderdikten sonra **Google**, kişiye bir e-posta ve uygulama içi bildirim yoluyla bilgi verecek. Bu kişiler uygulamanın ana arayüzünün altındaki “**Paylaşım**” sekmesini kullanarak gönderdiğiniz albümü görebilecekler. Daha sonra albümü birbirinizle konuşabileceğiniz bir yer olarak da kullanabileceksiniz.

<figure class="wp-block-image size-large">![](images/google.gif)</figure>Fotoğraflarınızı **Google** hesabı olmayan kişilere göndermek istediğinizde ise bir **bağlantı** kullanarak onlarla albüm paylaşma seçeneğiniz olacak. Bağlantı paylaşımını dilediğiniz gibi etkinleştirebilecek veya devre dışı bırakabileceksiniz. Ayrıca **Google**, size albümünüze başkalarının içerik ekleyip katkıda bulunup bulunamayacağına karar verme seçeneği de sunacak. Fakat birini bir albümden kaldırdığınızda, ekledikleri fotoğraf ve videolar da kaybolacak.

Bu işlevsellik, insanların arkadaşlarına ve ailelerine **fotoğraflar** veya **videolar** göndermelerine ve onların bu resimler hakkında **sohbet** edecekleri bir yere sahip olmalarına imkan tanıyor. Ayrıca bu değişiklik sayesinde albümlerinizi kimlerin gördüğü üzerinde daha **açık bir kontrole** sahip olacaksınız.

Daha önce olduğu gibi **Google**, yeni işlevin zaten kullandığınız sohbet uygulamalarının yerini almak üzere tasarlanmadığını söyledi. Bu özelliğin anılarınızı **Google Fotoğraflar**‘da arkadaşlarınızla ve ailenizle paylaşmayı geliştireceğini umuyor. Şirket, **önümüzdeki hafta** tüm kullanıcıların doğrudan albüm paylaşımını kullanabileceğini duyurdu.