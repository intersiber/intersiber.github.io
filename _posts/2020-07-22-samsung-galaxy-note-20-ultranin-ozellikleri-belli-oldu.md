---
id: 9161
title: 'Samsung Galaxy Note 20 Ultra&#8217;nın Özellikleri Belli Oldu'
date: '2020-07-22T20:17:49+03:00'
author: 'Beyza Bayrakdar'
layout: post
guid: 'https://intersiber.com/?p=9161'
permalink: /samsung-galaxy-note-20-ultranin-ozellikleri-belli-oldu/
post_views_count:
    - '88'
image: /wp-content/uploads/2020/07/samsung-galaxy-note-20-ultranin-ozellikleri-belli-oldu.jpg
categories:
    - Mobil
tags:
    - samsung
    - 'samsung galaxy note 20'
    - 'Samsung Galaxy Note 20 Ultra'
---

**Samsung**’un **5 Ağustos**’ta düzenleyeceği **Galaxy Unpacked** etkinliğinde tanıtması beklenen yeni amiral telefonu **Galaxy Note 20** **Ultra**’nın tasarımı ve özellikleri paylaşıldı.

Resmi basın görseli paylaşılan telefon şimdilik yalnızca **Mistik Bronz** ve **Mistik Siyah** renklerinde gelecek. **6,99** inçlik **120 Hz** yenileme hızına sahip olan ekranıyla **Galaxy Note 20** **Ultra**‘da sadece ses kontrol tuşları ile güç tuşu bulunacak. Telefon **kavisli** **Infinity-O** ekranıyla S-Pen kullanımını oldukça kolaylaştırıyor.

<figure class="wp-block-image size-large">![](https://intersiber.com/wp-content/uploads/2020/07/82EB3BA7-5DE4-4CDB-AA1C-5A09ECE8D720-1600x899.jpeg)</figure>Modelin ön tarafında **10 MP**’lik bir selfie kamerası olacak. Arka tarafında ise **108 MP**’lik ana kamera, **12 MP**’lik bir geniş açılı kamera ve **12** **MP**’lik telefoto kamera ile desteklenecek. Alt alta dizilen kamera lenslerinin sol tarafında da tarafında **ToF sensörü** ve **LED** flaş yer alacak. Ayrıca kameralar **8K** video kaydı ve **50x** space zoom desteğine sahip olacak. Cihaz 5G SA/NSA, Dual 4G VoLTE, Wi-Fi 802.11ax (2.4/5GHz), HE80, MIMO, 1024-QAM, Bluetooth 5, GPS ve GLONASS, Type-C (Gen 3.2), NFC, MST bağlantı özelliklerini de içerecek.

**Samsung Galaxy Note 20 Ultra**’ın Türkiye ve Avrupa versiyonu **Exynos 990** işlemciden, ABD ve diğer pazarlarda satılacak olan versiyonu ise **Snapdragon 865+** işlemciden güç alacak.

<figure class="wp-block-image size-large">![](https://intersiber.com/wp-content/uploads/2020/07/46E06B79-7EEF-4AAA-B643-C18D963C5230-1600x900.jpeg)</figure>**12 GB RAM** ve **512 GB**‘a kadar arttırılabilen dahili depolama alanına sahip olacak olan **Samsung Galaxy Note 20 Ultra**, **4.500 mAh** gücündeki bataryasıyla kullanıcılara **45 W**’luk hızlı şarj desteğiyle 30 dakikada yüzde 50 şarj imkanı sunacak. Telefonun **parmak izi sensörü** ekrana entegre edilecek. **Android 10** ile gelecek olan model **Project xCloud** desteğine de sahip olacak.

**Samsung Galaxy Note 20 Ultra**‘nın fiyatı hakkında henüz kesin bir bilgi paylaşılmamasına rağmen modelin **1099€** olacağı düşünülüyor. Telefonun fiyatı hakkında kesin bir bilgi için **5 Ağustos**’taki **Galaxy Unpacked** etkinliğini bekliyoruz.