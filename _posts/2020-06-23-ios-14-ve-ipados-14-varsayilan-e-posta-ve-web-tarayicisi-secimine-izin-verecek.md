---
id: 8616
title: 'iOS 14 ve iPadOS 14, Varsayılan E-Posta ve Web Tarayıcısı Seçimine İzin Verecek'
date: '2020-06-23T10:45:42+03:00'
author: 'Ahmet Can Bilici'
layout: post
guid: 'https://intersiber.com/?p=8616'
permalink: /ios-14-ve-ipados-14-varsayilan-e-posta-ve-web-tarayicisi-secimine-izin-verecek/
post_views_count:
    - '45'
image: images/ios-14-ve-ipados-14-varsayilan-e-posta-ve-web-tarayicisi-secimine-izin-verecek.png
categories:
    - Apple
tags:
    - apple
    - 'ios 14'
    - 'ipados 14'
---

**Apple**, iPhone ve iPad’lerde e-posta ve tarayıcı uygulamalarının değiştirilmesine izin veriyor. Varsayılan e-posta ve tarayıcı seçimi, **iOS** **14** ve **iPadOS** **14** ile gelecek.

**WWDC** **20** konferansında, **Apple** bu değişikliği doğrudan açıklamasa da, iOS 14 önizleme sayfasının bir bölümünde “bir bağlantı tıklandığında, varsayılan bir web tarayıcısı ve e-posta uygulamasının” ayarlanabileceği aktarılıyor. Şirket, geliştiriciler tarafından bu özelliği desteklemek için uygulama güncellemelerinin gerekebileceğini de belirtti.

<figure class="wp-block-image size-large">![](images/ios-standart-mail-uygulamasi-degistirilebilecek.png)</figure>**Apple**, şu ana kadar tarayıcı ve e-posta uygulamalarını bu konuda öne çıkarsa da, diğer uygulamalarda da varsayılan seçimi değiştirilebilir.

Apple kullanıcıları, e-posta ve tarayıcı konusunda varsayılan uygulama olarak, Apple’ın kendi standart uygulamasını kullanıyordu. Artık e-posta konusunda **Gmail** ya da **Outlook** gibi servisler kullanılabileceği gibi, web tarayıcısı olarak da **Chrome**, **Firefox** ya da Edge gibi tarayıcılar varsayılan olarak seçilebilecek.