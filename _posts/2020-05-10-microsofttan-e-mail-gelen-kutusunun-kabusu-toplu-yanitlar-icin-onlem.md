---
id: 6721
title: 'Microsoft’tan E-Mail Gelen Kutusunun Kabusu ‘Toplu Yanıtlar’ İçin Önlem'
date: '2020-05-10T21:30:07+03:00'
author: 'Ahmet Can Bilici'
layout: post
guid: 'https://intersiber.com/?p=6721'
permalink: /microsofttan-e-mail-gelen-kutusunun-kabusu-toplu-yanitlar-icin-onlem/
post_views_count:
    - '30'
image: images/microsoft-tan-e-mail-gelen-kutusunun-kabusu-toplu-yanitlar-icin-onlem.jpg
categories:
    - Genel
tags:
    - e-mail
    - microsoft
---

**Microsoft**, **Office** **365** ve **Exchange** Online için, ‘tümünü yanıtla’ özelliğine karşı bir koruma sunuyor. BCC’de yüzlerce kişinin yer aldığı mailler eğer sizin için rahatsız ediciyse -ki muhtemelen öyledir- Microsoft’un bu hamlesi sizi sevindirecek.

Yeni mail engelleme özelliği, özellikle büyük şirketlere fayda sağlayacak. ‘Tümünü Yanıtla Fırtınası Koruması’ olarak adlandırılan bu özellik, 60 dakika içinde 5 binden fazla alıcıya 10 kere yanıt olarak iletilen mailleri algılayacak. **Microsoft**, konuyla ilgili açıklamasında “Tümünü yanıtla korumasını, Office 365 müşterileri için daha da değerli hale gelecek şekilde düzenlemeyi, ince ayarlar ile geliştirmeyi umuyoruz” dedi.

<figure class="wp-block-image size-large">![](images/bedlam-dl-3-nedir.jpg)</figure>E-posta fırtınaları, özellikle kurumsal şirketleri ciddi şekilde etkileyen ve onlarca yıldır meydana gelen bir sorun. Microsoft’un 1997 yılında yaşanan ve Bedlam DL3 olarak adlandırılan olayını hatırlatan e-posta fırtınası, şirketin o dönem 25 bin kişilik bir alıcı listesine 15 milyon e-postanın, 195 GB veri üretilerek yanıtlanmaya devam etmesi ile ortaya çıkmıştı. Olay, **Microsoft’un** kendi **e-posta** sunucularını ciddi anlamda yorunca, şirket e-postalarda bir alıcı sınırı koydu.

Şirketin e-posta yanıtlarına karşı yayınladığı bu yeni özellik, insanların saatler boyunca ‘neden bu e-posta dizisinde yer alıyorum’ sorusunu sordurmayabilir. **Exchange** ekibi, daha önce yayınlanan ilk sürümün, toplu e-posta fırtınalarını ciddi şekilde azalttığını söylerken, son güncelleme kurumsal şirketlerin mailleşme kültürünü nasıl etkileyeceği ise merak konusu.