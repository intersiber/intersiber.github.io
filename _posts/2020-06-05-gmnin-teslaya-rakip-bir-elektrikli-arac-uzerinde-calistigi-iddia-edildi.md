---
id: 8126
title: 'GM’nin Tesla’ya Rakip Bir Elektrikli Araç Üzerinde Çalıştığı İddia Edildi'
date: '2020-06-05T18:00:04+03:00'
author: 'Ahmet Can Bilici'
layout: post
guid: 'https://intersiber.com/?p=8126'
permalink: /gmnin-teslaya-rakip-bir-elektrikli-arac-uzerinde-calistigi-iddia-edildi/
post_views_count:
    - '22'
image: images/gm-nin-tesla-ya-rakip-bir-elektrikli-arac-uzerinde-calistigi-iddia-edildi.jpg
categories:
    - 'Elektrikli Otomobil'
tags:
    - 'general motors'
    - tesla
---

**General** **Motors** (GM) için ortaya atılan bir iddiaya göre, şirket Tesla’ya rakip bir elektrikli araç serisi üzerinde çalışıyor. **GM’nin**, **UPS**, **Amazon** ve **ABD** Posta Servisi gibi bazı kuruluşlar tarafından kullanıma uygun bir elektrikli araç üzerinde çalıştığı aktarıldı.

Reuters’ın aktardığı bilgiye göre, dünyanın en önemli otomobil üreticilerinden GM, elektrikli araç üretimi için kolları sıvadı ve Tesla’ya rakip olmaya hazırlanıyor. Gelen bilgiler, şirketin elektrikli dağıtım aracı segmentinde bir araç ortaya koyarak, UPS, Amazon ya da **Walmart** gibi devlerin kullanımına uygun bir model geliştireceği yönünde. Bu da, GM’in doğrudan **Tesla’nın** bir ürünü olan bir alana girmek yerine, farklı bir kulvar seçtiği yönünde okundu.

## Kamyon ve ticari araçlarda ABD’de sektörü domine ediyor

<figure class="wp-block-image size-large">![](images/general-motors-elektrikli-arac-uretecek.jpg)</figure>GM, Ford ile birlikte ABD’de ticari araçların yanı sıra, kamyonlar alanında da tekel denebilecek bir müşteri kitlesine sahip. **GM** bu hamle ile, **Tesla** ile rakip olmadan kendi müşterisini gelişmiş teknolojiye sahip elektrikli araçlara taşıyacak.

Gelen bilgiler, **GM’nin** aracın üretimini 2021 yılının sonlarına doğru başlatacağı yönünde. **BV1** kodu ile ifade edilen araçta GM’nin yakın zamanda tanıttığı yeni bir pil teknolojisi olan **ultium** yer alabilir. Bu teknoloji, tek şarjda 645 kilometreye kadar menzil sunuyor ve diğer batarya teknolojilerine göre çok daha iyi bir maliyet sunuyor.

GM, önümüzeki beş yıl içinde elektrikli araçlar için sürdürdüğü ar-ge projelerine 3 milyar dolardan fazla bütçe ayırdı.