---
id: 6166
title: 'Apple Haritalar, Koronavirüs Test Merkezlerini Gösteriyor'
date: '2020-04-29T15:35:06+03:00'
author: 'Ahmet Can Bilici'
layout: post
guid: 'https://intersiber.com/?p=6166'
permalink: /apple-haritalar-koronavirus-test-merkezlerini-gosteriyor/
post_views_count:
    - '18'
image: images/apple-haritalar-koronavirus-test-noktalarini-gosteriyor.png
categories:
    - Apple
tags:
    - apple
    - koronavirüs
---

**Apple** **Haritalar**, 50 ABD eyaletinde ve Porto Riko’da **Covid-19 test** merkezlerini gösterecek. COVID-19 testi ya da koronavirüs testi terimleri kullanarak arama yapıldığında, haritada test yapılabilen merkezler işaretlenecek. Arama barında koronavirüs ya da COVID-19 yazıldığında, restoran gibi standart aramalarda olduğu gibi önerilen aramaları görebileceksiniz.

Apple’ın, test merkezlerinin bilgi kartlarında çalışma saatleri, adres ve telefon numaraları yer alıyor. Bunun yanı sıra “Covid-19 testi içni doktor yönlendirmesi ve test merkezlerinde randevu gerekebileceğini” bildiren uyarılar da yer alıyor.

Öte yandan **koronavirüs** test merkezlerine, hastane ve diğer sağlık hizmeti sağlayıcılar için olduğu gibi **Apple** **Haritalar’da** gösterilmek üzere bir web portalı açılmasına da izin veriliyor.

## Google da test merkezlerini listeliyor

Google, 17 Nisan’da ABD için geçerli olmak üzere covid-19 test merkezlerini haritada göstermeye başlamıştı. Ancak Apple Haritalar verileri ile karşılaştırıldığında, Google’ın çok fazla sayıda test merkezini göstermediği anlaşılıyor. Google öncelikli olarak New Jersey, Oklahoma, Oregon ve Pennsylvania gibi eyaletlerde test merkezlerini listelemişti.

<figure class="wp-block-image size-large">![](images/apple-google-koronavirus-takip-sistemi.jpg)</figure>**Apple** bunlara ek olarak Las Vegas, New Orleans, Portland, Salt Lake City ve San Diego gibi merkezler de dahil olmak üzere, **mobilite** **trendleri** raporunda bir güncelleme yaptı. Apple, geçtiğimiz haftalarda İstanbul’un da dahil olduğu büyük şehirlerde, koronavirüs sürecindeki mobilite değişimlerini içeren raporunu paylaşmıştı.

Apple, Google ile birlikte iOS ve Android akıllı telefonlarda, kitlesel **koronavirüs takip sistemi** üzerinde çalışan bir ekip kurdu.