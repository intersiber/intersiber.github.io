---
id: 7192
title: 'PlayStation Now 2,2 Milyon Aboneye Ulaştı'
date: '2020-05-19T18:05:31+03:00'
author: 'Ahmet Can Bilici'
layout: post
guid: 'https://intersiber.com/?p=7192'
permalink: /playstation-now-22-milyon-aboneye-ulasti/
post_views_count:
    - '16'
image: images/playstation-now-2-2-milyon-aboneye-ulasti.jpeg
categories:
    - Oyun
tags:
    - nintendo
    - 'playstation now'
    - Sony
---

Sony’nin birinci ve üçüncü parti oyunlara erişim imkanı sunan bulut tabanlı hizmeti **PlayStation** **Now** abone sayısı 2,2 milyonun üzerine çıktı.

**PlayStation** **Now**, Sony’nin geçen yıl bu zamanlarda 1 milyon abone düzeyinin geride bırakıldığını içeren açıklamasının ardından, abone sayısını 2 katından fazla artırdı. **Ücretli** PlayStation Now abonelerinin sayısındaki artış, Sony’nin fiyatlarda indirime gitme kararının ardından ivme kazandı. Şu anda aylık 9,99 ve yıllık 59,99 dolar olan abonelik, daha önce ayda 19,99 ve yıllık 99,99 dolar seviyesindeydi.

Kağıt üzerinde **PlayStation** **Now** abonelerinin sayısı her ne kadar fazla görünse de, beş yıl önce başlamış bir hizmet için, büyüme hızının çok fazla olduğu söylenemez. Abonelere, oyun konusunda devasa bir kütüphane sunan hizmetin rakibi **Xbox** **Game** **Pass**, 2017’de tanıtılmasına karşın Nisan ayında **10 milyon abone**yi geçtiğini duyurmuştu.

<figure class="wp-block-image size-large">![](images/play-station-now-nedir-abonelik-ucretleri.jpeg)</figure>Bunun yanı sıra **Sony’nin** online oyun servisi **PlayStation** **Plus’ın** da büyümesi sürüyor. Mart sonunda 41,5 aboneye ulaştığı paylaşılan PlayStation Plus, geçtiğimiz yıla göre 5 milyon aktif kullanıcı artışına ulaştı. Microsoft ise, ürünün rakibi **Xbox** **Live’ın** Nisan sonunda 90 milyon aktif kullanıcıya eriştiğini duyurmuştu.

## Koronavirüs salgını oyunlara ilgiyi artırdı

**PlayStation**, **Xbox** ve **Nintendo** gibi oyun devlerine olan ilginin artmasının en önemli nedenlerinden biri, birkaç aydır dünya çapında etkilerini sert bir şekilde gösteren koronavirüs salgını. 4,8 milyondan fazla insana bulaşan ve 300 binin üzerinde kişinin hayatını kaybetmesine neden olan salgının ardından eve kapanan milyonlarca kişi, oyunlara yöneldi. **Oyun endüstrisi**, 2020’nin ilk çeyreğinde bir rekora imza atarak **10,9 milyar dolar**lık kazanç sağladı.