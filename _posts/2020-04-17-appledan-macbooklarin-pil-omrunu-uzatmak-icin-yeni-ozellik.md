---
id: 5578
title: 'Apple’dan MacBook’ların Pil Ömrünü Uzatmak İçin Yeni Özellik'
date: '2020-04-17T14:33:12+03:00'
author: 'Ahmet Can Bilici'
layout: post
guid: 'https://intersiber.com/?p=5578'
permalink: /appledan-macbooklarin-pil-omrunu-uzatmak-icin-yeni-ozellik/
post_views_count:
    - '58'
image: /wp-content/uploads/2020/04/apple-dan-macbook-larin-pil-omrunu-arttirmak-icin-yeni-ozellik.png
categories:
    - Apple
    - 'Dizüstü Bilgisayar'
tags:
    - apple
    - macbook
---

Apple, **MacBook** modelleri için pil sağlığı yönetimi özelliği adlı yeni bir özellik sunuyor. Bugün geliştiricilere açılan özellik, macOS Catalina 10.15.5 güncellemesi ile gelecek.

Özelik, bilgisayarın kimyasal yaşlanma oranını azaltarak, pil ömrünü uzatma amacıyla tasarlandı. **Pil sağlığı yönetimi**, bu amaçla bazen pili maksimum düzeyde şarj etmeyerek optimizasyonu sağlayacak. Pilin tamamen şarj edebilmesi, bazen pil ömrünü daha hızlı azaltabilen bir yük getirebilmektedir. Birçok **MacBook** kullanıcısı, bilgisayarlarını sürekli şarj durumunda kullanıyor, bu da pil sağlığını ciddi şekilde olumsuz etkilemekte.

## MacBook’unuz asla tam şarj olmayacak

<figure class="wp-block-image size-large">![](https://intersiber.com/wp-content/uploads/2020/04/apple-pil-sagligi-merkezi-ozelligi.jpeg)</figure>**Pil sağlığı yönetimi**, MacBook’ların yüzde 100 şarj olmasını engelleyecek. Yeni özellikle ilgili gelen bilgiler arasında, bu özellik aktif olduğu sürece MacBook’lar asla tam kapasite şarja ulaşmayacak. MacBook’ta şarj düzeyiniz yüzde 100 görünse bile, bu doluluk oranı, pil sağlığı yönetimi özelliğinin izin verdiği kapasiteyi kapsayacak. Kısacası MacBook’unuz, tamamen şarj olmuş görünse bile, pil kapasitesinin tamamını kullanmayacak. Bu durumsa, bilgisayarınızın şarj ömrünü uzatacak.