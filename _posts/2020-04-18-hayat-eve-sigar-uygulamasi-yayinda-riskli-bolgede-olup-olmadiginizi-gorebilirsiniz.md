---
id: 5628
title: '‘Hayat Eve Sığar’ Uygulaması Yayında: Riskli Bölgede Olup Olmadığınızı Görebilirsiniz'
date: '2020-04-18T16:00:10+03:00'
author: 'Ahmet Can Bilici'
layout: post
guid: 'https://intersiber.com/?p=5628'
permalink: /hayat-eve-sigar-uygulamasi-yayinda-riskli-bolgede-olup-olmadiginizi-gorebilirsiniz/
post_views_count:
    - '105'
image: images/hayat-eve-sigar-uygulamasi-yayinda-bulundugunuz-yer-koronavirus-riski-tasiyor-mu.png
categories:
    - Genel
    - Mobil
tags:
    - 'hayat eve sığar'
    - koronavirüs
---

Sağlık Bakanı Fahrettin Koca, geçtiğimiz haftalarda koronavirüse karşı mücadelede birçok özellik sunan bir mobil uygulama üzerinde çalışıldığını duyurmuştu. **Hayat Eve Sığar** adlı **mobil uygulama** iPhone ve Android akıllı telefonların yanı sıra, tablet için de kullanılmak üzere yayınlandı.

## Riskli bölgede misiniz?

<figure class="wp-block-image size-large">![](images/hayat-eve-sigar-uygulamasi-koronavirus-riski.png)<figcaption>Uygulama, konum verilerinize göre risk durumunu belirtiyor.</figcaption></figure>Uygulama, konum verilerinize dayanarak bulunduğunuz yerin risk durumunu söylüyor. Evde izolasyon ve enfekte oranlarına bakarak bulunduğunuz yerin ne ölçüde riskli olduğunu, Hayat Eve Sığar uygulaması ile öğrenebilirsiniz.

## Online covid-19 testi yapın

**Hayat Eve Sığar uygulaması**nın diğer bir özelliği, online koronavirüs testi yapması. Ateş dereceniz, varsa kronik hastalıklarınız ya da son dönemde bir sağlık çalışanı ile temasınızın olup olmamasına dayanarak uygulama, koronavirüs riskinizi söylüyor.

<figure class="wp-block-image size-large">![](images/saglik-bakanligi-online-covid-19-testi.png)</figure>Olası bir koronavirüs şüphesinde ise en yakın sağlık kuruluşları, harita üzerinde gösteriliyor.

## Aile bireylerini takip edin

Uygulama, aile bireylerini ekleyerek onları takip etmenizi de sağlıyor. Konum bilgilerini takip edebileceğiniz aile üyelerinizin de risk durumunu anlık olarak görebilme şansına sahip olacaksınız.

Bunun için yapmanız gereken, eklemek istediğiniz aile bireylerini ya da yakınlarını telefon numaraları ile eklemek.

## Hayat Eve Sığar uygulaması nasıl indirilir?

Uygulamayı ücretsiz olarak, iPhone için App Store, Android için Google Play’den indirebilirsiniz.

Uygulamaya giriş yaptıktan sonra telefon ile doğrulama yapmanız gerekiyor.

Uygulamanın özelliklerini tam anlamıyla kullanabilmeniz için, konum servislerini açmalı ve Bluetooth erişimi vermelisiniz.

**Hayat Eve Sığar uygulaması**nda aile bireylerinizi takip etmek istiyorsanız, telefon numaralarını ilgili yere girebilirsiniz.

Hayat Eve Sığar iOS uygulamasını indirmek için [tıklayın](https://apps.apple.com/tr/app/hayat-eve-s%C4%B1%C4%9Far/id1505756398?l=tr).

Hayat Eve Sığar Android uygulamasını indirmek için [tıklayın](https://play.google.com/store/apps/details?id=tr.gov.saglik.hayatevesigar&hl=tr).