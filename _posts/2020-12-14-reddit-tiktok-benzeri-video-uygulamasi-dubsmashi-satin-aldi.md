---
id: 10024
title: 'Reddit, TikTok Benzeri Video Uygulaması Dubsmash’i Satın Aldı'
date: '2020-12-14T13:45:57+03:00'
author: 'Ahmet Can Bilici'
layout: post
guid: 'https://intersiber.com/?p=10024'
permalink: /reddit-tiktok-benzeri-video-uygulamasi-dubsmashi-satin-aldi/
post_views_count:
    - '23'
image: /wp-content/uploads/2020/12/reddit-tiktok-benzeri-video-uygulamasi-dubsmash-i-satin-aldi.png
categories:
    - 'Sosyal Medya'
tags:
    - dubsmash
    - reddit
    - tiktok
---

Popüler web platformu **Reddit**, **TikTok** benzeri içeriklerin yer aldığı kısa video uygulaması **Dubsmash’i** satın aldığını açıkladı.

TikTok’un küresel alandaki başarısı, birçok internet devini bu alanda yatırım yapmayı yönlendirdi. En popüler sosyal ağlardan biri olan Reddit de bu alana yatırım kararı aldı ve günlük **52 milyon aktif kullanıcıya** sahip olan Dubsmash’i satın aldı. Dubsmash’i, insanların kendini ifade etmesi için en popüler araçlardan biri olarak gördüğünü ifade eden Reddit, iki platformun entegre edileceğini bildirdi.

## Reddit’e yeni özellik gelebilir

Satın alma anlaşmasının detayları paylaşılmasa da, Reddit ve Dubsmash’in entegrasyonu ile, Reddit’te yeni özellikler görebiliriz.

Gelen bilgiler, geliştiricilerin Reddit’te hikayeler ya da Instagram Reels benzeri bir özellik üzerinde çalıştığı yönünde.

## 1 milyardan fazla aylık görüntülemesi var

<figure class="wp-block-image size-large">![](https://intersiber.com/wp-content/uploads/2020/12/dubsmash-nedir.jpg)</figure>Dubsmash’ın verilerine gelirsek, platformun günlük aktif kullanıcı sayısı 50 milyonun üzerinde. Buna ek olarak Dubsmash, Ocak ayında 1 milyar içerik görüntülemenin üzerine çıktığını duyurmuştu. Ancak tabii ki, TikTok için Dubsmash şu anda ciddi bir rakip sayılmaz. TikTok’un sadece ABD’de aylık içerik görüntülenme sayısı 40 milyara yakın.

Bu haberler de ilginizi çekebilir:

- **[Bir Reddit Kullanıcısı, Youtube Videolarını Reklamsız İzleme Yolu Keşfetti](https://intersiber.com/bir-reddit-kullanicisi-youtube-videolarini-reklamsiz-izleme-yolu-kesfetti/)**
- **[Bill Gates, Reddit’te Soru-Cevap Etkinliğine Katıldı](https://intersiber.com/bill-gates-reddit-soru-cevap-etkinligine-katildi/)**
- **[ABD’de Trump’ın TikTok Yasağına Yargı Engeli: İleri Gidildi](https://intersiber.com/abdde-trumpin-tiktok-yasagina-yargi-engeli-ileri-gidildi/)**