---
id: 6324
title: 'Koronavirüs Salgını, ABD’li Zenginlerin Servetine 283 Milyar Dolar Kattı'
date: '2020-05-03T11:50:40+03:00'
author: 'Ahmet Can Bilici'
layout: post
guid: 'https://intersiber.com/?p=6324'
permalink: /koronavirus-salgini-abdli-zenginlerin-servetine-283-milyar-dolar-katti/
post_views_count:
    - '76'
image: /wp-content/uploads/2020/05/koronavirus-salgini-abd-nin-en-zenginlerinin-servetine-283-milyar-dolar-katti.jpeg
categories:
    - Genel
tags:
    - 'jeff bezos'
    - koronavirüs
---

Çin’de geçtiğimiz yılın aralık ayında ortaya çıkan ve kısa süre içinde tüm dünyaya yayılıp, 3 milyondan fazla insanı etkileyen koronavirüs salgını sürecinde, ABD’li milyarderler servetlerini katladı.

Yapılan araştırmalara göre, 2020’nin başı ile 10 Nisan tarihleri arasında ABD’li milyarderler **Elon** **Musk**, **Jeff** **Bezos** ve eşi MacKenzie Bezos, Eric Yuan ve Steve Balmer gibi isimlerin her biri, en az 1 milyar dolar kazandı. ABD’li milyarderlerin toplam serveti incelendiğinde ise, bu süreçte 282 milyar dolar gelir elde ettikleri tespit edildi.

## 30 milyon kişi işsizlik maaşına başvurdu

Araştırmayı yayınlayan Institute for Policy Studies, ABD’li milyarderlerin servetlerini artırdığını ifade ederken, ülkedeki işsizlik oranının ise yüzde 15’e doğru yaklaştığını belirtti. Rapora göre koronavirüs sürecinde işini kaybeden ABD’lilerin sayısı 22 milyon oldu. Milyarderlerin servetindeki artış ise yüzde 10 oldu.

## Dünyanın en zengini Bezos 25 milyar dolar kazandı

<figure class="wp-block-image size-large">![](https://intersiber.com/wp-content/uploads/2020/05/jeff-bezos-serveti-ne-kadar.jpg)</figure>İnternet devi Amazon’un kurucusu Jeff Bezos, dünyanın en zenginleri listesindeki yerini korudu. Bezos, Şubat ayının başından beri Amazon’da 4 milyar dolarlık hisse satışı yaptı. Bezos, hisse satışını diğer bir girişimi olan Blue Origin’in giderleri için yaptığını söyledi.

Bezos’un 1 Ocak ile Nisan’ın 15’i arasında elde ettiği servetin net tutarı ise tam 25 milyar dolar. **Bezos**’un **toplam** **serveti** bu süreçte, 140 milyar dolara yaklaşmıştı. Bezos’ın ardından dünyanın en zengin ikinci ismi ise Bill Gates.