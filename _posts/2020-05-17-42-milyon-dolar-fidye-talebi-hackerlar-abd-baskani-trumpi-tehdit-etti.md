---
id: 7089
title: '42 Milyon Dolar Fidye Talebi: Hackerlar ABD Başkanı Trump’ı Tehdit Etti'
date: '2020-05-17T18:00:57+03:00'
author: 'Ahmet Can Bilici'
layout: post
guid: 'https://intersiber.com/?p=7089'
permalink: /42-milyon-dolar-fidye-talebi-hackerlar-abd-baskani-trumpi-tehdit-etti/
post_views_count:
    - '95'
image: /wp-content/uploads/2020/05/42-milyon-dolar-fidye-talebi-hackerlar-abd-baskani-donald-trump-i-tehdit-etti.jpg
categories:
    - Genel
    - Güvenlik
tags:
    - 'donald trump'
---

ABD’de bilindik bir hukuk firmasının bilgilerini ele geçiren ve şarkıcı Lady Gaga’nın bazı bilgilerini ifşa eden hackerlar, **ABD Başkanı Donald Trump**’ı hedef aldı.

Eğlence dünyasına yönelik çalışan hukuk firması **Grubman Shire Meiselas &amp; Sacks**, bir hacker grubunun hedefi oldu. Firmaya dair önemli bilgileri ele geçiren bilgisayar korsanları, Lady Gaga ile ilgili binlerce sözleşme ve belgeyi sızdırdı.

Korsanlar, **21 milyon dolar fidye** verilmediği takdirde, aralarında Bruce Springsteen ve **Christina Aguilera**’nın da dahil olduğu onlarca ünlü ile ilgili belgeleri yayınlama tehdidinde bulundu.

<figure class="wp-block-image size-large">![](https://intersiber.com/wp-content/uploads/2020/05/revil-bilgisayar-korsanlari-fidye-tehdidi.png)<figcaption>Hackerların hedefinde hangi ünlüler var? Sızdırılan dosyada yer alan isimler bu şekilde…</figcaption></figure>Bilgisayar korsanlarının, **Donald Trump** ile ilgili belgeleri yayınlama tehdidi, olayı daha ciddi bir noktaya getirdi. Şirket, ödemeyi yapmayı reddedince, hackerlar Trump’ı da listeye ekleyip fidye miktarını 2 katına çıkardı ve **42 milyon dolar** talep etti.

Ancak hukuk firması, ABD Başkanı Trump’ın şirketin bir müşterisi olmadığını söyledi ve suçun çözülmesi adına **FBI** ile birlikte çalışıldığını aktardı.

Fidye yazılımı çetesi **REvil**, verilerini şifrelediği işletmelere, fidye yazılımları ile saldırı gerçekleştiren ve fidye ödenmediği takdirde verileri sızdıran bir grup.

Hacker grubu, **Trump** ile ilgili iddia edilen veriler hakkında, “Bay Lawyer, Donald’ın asla müşterisi olmadığını ve blöf yaptığımızı söylüyor.” ifadesini kullandı.

## Hackerlar Trump’a ait verilerle ilgili e-posta yayınladı

<figure class="wp-block-image size-large">![](https://intersiber.com/wp-content/uploads/2020/05/hackerlar-donald-trump-i-tehdit-etti.png)</figure>Saldırganlar, ABD Başkanı Trump’a ait veriler konusunda şaka yapmadıklarını vurguladı. Ellerinde **756 GB** boyutunda veri olduğunu ifade eden bilgisayar korsanları, firmanın verilerinin açık artırma ile herhangi birine satılacağını söyledi.

Hackerlar, verilerin şifreleme anahtarını ellerinde bulundurduğu müddetçe, hukuk firmasının çalınan verileri geri alamayacağını belirtti.

Hacker grubu, mektubunda “**Bunu bir terör eylemi olarak kabul edin.** Bulunduğunuz pozisyon sizin tercihinizdir. Bu, bizim çalışmalarımızı hiçbir şekilde etkilemeyecek.” ifadelerine yer verdi.

Hukuk şirketinden ya da söz konusu ünlü isimlerden, konuyla ilgili henüz bir açıklama gelmedi.