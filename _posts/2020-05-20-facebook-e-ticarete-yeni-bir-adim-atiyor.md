---
id: 7197
title: 'Facebook, E-Ticarete Yeni Bir Adım Atıyor'
date: '2020-05-20T10:10:00+03:00'
author: 'Beyza Bayrakdar'
layout: post
guid: 'https://intersiber.com/?p=7197'
permalink: /facebook-e-ticarete-yeni-bir-adim-atiyor/
post_views_count:
    - '44'
image: images/facebook-e-ticarete-yeni-bir-adim-atiyor.jpg
categories:
    - 'Sosyal Medya'
tags:
    - facebook
    - 'facebook shops'
    - instagram
---

Şu anda bünyesinde uygulamalarını kullanan **160** milyondan fazla küçük işletme bulunduran **Facebook**, işletmelerin Facebook ve Instagram sayfalarını hayranları ve takipçileri için **çevrimiçi** vitrinlere dönüştürmelerine olanak tanıyan **Facebook Mağazaları**‘nın lansmanını duyurdu.

Pandemi devam ederken küçük işletmeler için **çevrimiçi** satışlar büyük bir önem kazandı. Canlı bir akışta **CEO Mark Zuckerberg**, genişletilmiş e-ticaretin bu dönemde ekonomiyi yeniden inşa etmeye başlamak için önemli olacağını belirtti. **Zuckerberg**, “Mağazanızı veya restoranınızı fiziksel olarak açamıyorsanız, yine de çevrimiçi siparişleri alıp insanlara siparişlerini gönderebilirsiniz.” dedi.

<figure class="wp-block-image size-large">![](images/Facebook-Shops-1600x900.jpeg)</figure>Güncelleme ile mağazalar ve işletme sahipleri, Facebook veya Instagram sayfalarında özel bir “**Mağaza**” bölümü oluşturabilecek ve kullanıcıların görüp satın alması için ürünlerinin bir kataloğunu oluşturabilecekler. Ayrıca **Mağaza** oluşturmak **ücretsiz** olmakla birlikte işletmeler **Mağazaları** için reklam satın alabilecek. Böylece reklam, ödeme ve diğer hizmetlerde **Facebook** için önemli yeni iş fırsatları yaratacak.

Daha da önemlisi, alışverişlerin çoğu **Facebook** üzerinden yapılmayacak. Bazı işletmeler kullanıcıların doğrudan Facebook’tan alışveriş yapmalarını olanak tanırken, bazıları ise işlemi tamamlamak için müşterileri şirketin **web** sitesine gönderecek.

<figure class="wp-block-image size-large">![](images/facebook-shop-1600x900.jpeg)</figure>**Mağazalar** işletmelerin **Facebook** sayfalarında ve **Instagram** profillerinde bulunabilecek ve ayrıca **hikayelerde** veya **reklamlarda** tanıtılabilecek. İşletmelerin satın alınabilir hale getirdiği öğeler mağazada görünür olacak ve kullanıcılar öğeleri kaydedebilecek. **Mağaza** sahiplerinin **Messenger**, **WhatsApp** ve **Instagram Direct**‘ten müşterileriyle sohbet edebileceği güncelleme, aynı zamanda şirketin **e-ticaret** alanındaki en büyük hamlesi olarak karşımıza çıkıyor.

**Mağazalar** Amerika Birleşik Devletleri’nde Facebook’ta kullanıma sunuldu ve bu yaz Instagram’a da gelecek. **Instagram**, mevcut mağaza hesabında markaları sergileyecek. Şirket yılın ilerleyen döneminde, gezinme çubuğuna özel bir **alışveriş sekmesi** eklemeyi planlıyor.