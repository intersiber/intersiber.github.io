---
id: 7563
title: 'Arcfox GT: Çin’in 1600 Beygir Gücünde, Tamamen Elektrikli Hiper Otomobili'
date: '2020-05-25T14:00:35+03:00'
author: 'Ahmet Can Bilici'
layout: post
guid: 'https://intersiber.com/?p=7563'
permalink: /arcfox-gt-cinin-1600-beygir-gucunde-tamamen-elektrikli-hiper-otomobili/
post_views_count:
    - '55'
image: images/arcfox-gt-cin-in-1600-beygirli-tamamen-elektrikli-hiper-otomobili.png
categories:
    - 'Elektrikli Otomobil'
tags:
    - 'arcfox gt'
---

Arcfox GT ile, geçen yıl Cenevre Otomobil Fuarı’nda tanışmıştık. Çin’in en büyük otomobil üreticilerinden Beijing Automotive Industry Holding imzalı Arcfox GT, olağanüstü bir konsepte sahip.

## Yüksek menzil, iddialı performans

**Arcfox GT**, 1600 beygirlik güçlü motoru ile göz alıcı bir performans sunarken, aynı zamanda menzilinin yüksekliği ve hızlı şarj yapısıyla da öne çıkıyor. 800 Nm torka sahip motor, elektrikten aldığı gücü dört tekerlekten otomobile çekiş yaratmak üzerine dağıtıyor ve ortaya inanılmaz bir performans çıkıyor.

**Arcfox GT,** 100 kilometre hıza sadece 2,59 saniyede çıkıyor. Bu da, büyüleyici aracın gerçekten de ‘**hiper otomobil**’ sıfatını almasının ne kada yerinde olduğunu gösteriyor.

<figure class="wp-block-image size-large">![](images/2019-cenevre-otomobil-fuarinda-arcfox-otomobil-modelleri.png)</figure>Maksimum 255 kilometre hıza ulaşabilen otomobilin limit hızı ise, birçok kişi için beklenenin altında kalsa da, yine de iyi bir sürüş deneyimi için fazlasıyla ideal.

## Yüzde 20’den yüzde 80 şarja 30 dakikada çıkıyor

Otomobil, 1,84 ton ağırlığa sahip. Bu standartlardan bir hiper otomobil için bu ağırlık beklenenin üzerinde olsa da, aracın bu ağırlığının en önemli nedeni birçok elektrikli otomobilde karşımıza çıkan, batarya paketinden kaynaklı ağırlık. **Arcfox GT**’in bataryası 400 kilometrenin üzerinde bir menzile sahip. Aracın bataryası, 85kW hızlı şarj ile, yüzde 20’den yüzde 80’e sadece yarım saat içinde ulaşıyor.

## Saatte 100 km hızda, 35 metre fren mesafesinde duruyor

<figure class="wp-block-image size-large">![](images/arcfox-gt-otomobil-ozellikleri.png)</figure>Arcfox GT’nin en dikkat çekici özelliklerinden birisi de, karbon seramik yapısı içeren frenleri. Bu sistem, aracın saatte 100 kilometre hızla giderken sadece 35 metre fren mesafesinde durabilmesini sağlıyor. Arcfox GT’de, bu özellikler dışında **otonom** **sürüş** gibi ya da ön konsolda AR destekli uygulamalar gibi dikkat çekici özellikler yok.

Bu da, Arcfox GT’yi rakiplerine oranla biraz güçsüz kılıyor. Ancak yine de, bir hiper otomobil olarak sunduğu özelliklerle Çinli üreticinin iddialı modeli, birçok sürücüyü heyecanlandıran bir yapıya sahip.