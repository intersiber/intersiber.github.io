---
id: 6637
title: 'Elon Musk: Yeni Tesla Roadster Yolda ancak Cybertruck Daha Önce Gelecek'
date: '2020-05-09T13:30:01+03:00'
author: 'Ahmet Can Bilici'
layout: post
guid: 'https://intersiber.com/?p=6637'
permalink: /elon-musk-yeni-tesla-roadster-yolda-ancak-cybertruck-daha-once-gelecek/
post_views_count:
    - '73'
image: images/tesla-roadster-yolda-ancak-cybertruck-daha-once-gelecek-scaled.jpg
categories:
    - 'Elektrikli Otomobil'
tags:
    - cybertruck
    - 'elon musk'
    - roadster
---

Tesla CEO’su **Elon** **Musk**, Perşembe günü Joe Rogan ile bir podcast’e katıldı. Musk, yayında **Tesla’nın** gelecek dönem stratejisine dair önemli bilgiler paylaştı.

## Roadster için bir tarih vermedi

Musk, yayında kendisine ‘Ne zaman bir **Roadster** satın alabileceğiz’ sorusunun sorulması üzerine, belli bir tarih vermedi. Musk bunun yerine, Berlin’de inşa edilmekte olan **Gigafactory** binasının öncelikleri olduğunu ifade etti.

**Koronavirüs** sürecinin şirketi bir döngünün içine soktuğunu belirten Elon Musk, Roadster’ın ne zaman satışa çıkacağı konusunda, “Tüm suç elbette ki koronavirüse ait değil ancak bu yaşananlar, kesinlikle birkaç aylık ilerlemeyi geriye döndürdü” dedi.

Musk, Roadster’ın Cybertruck’tan önce gelip gelmeyeceği ile ilgili soruya ise, “Sanırım Roadster’den önce **Cybertruck’ı** yapmalıyız” yanıtını verdi.

<figure class="wp-block-image size-large">![](images/tesla-cybertruck.jpg)</figure>**Roadster**, **Tesla** tarafından 2017 yılında duyuruldu. 1,9 saniye içerisinde saatte 60 mil, yani 96,5 kilometre hıza çıkacağı belirtilen modelin, 250 mil azami hıza sahip olacağı belirtildi. Bunun yanı sıra 620 mil menzile sahip olması beklenen model, 200 bin dolar **başlangıç** **fiyatına** sahip olacak.

Roadster, her ne kadar 2017’de tanıtılmış olsa da, piyasaya sürüleceği tarih 2020 olarak belirlenmişti. Elon Musk, 2019 yılında yaptığı açıklamada Model S’in öncelikli olarak üretileceğini ve Roadster’ın daha sonra üretim hattına geleceğini açıkladı. Ancak bunun ne zaman olacağı belli değil.

Elon Musk, koronavirüs salgını esnasında yaptığı sivri çıkışlarla gündeme geliyor. Musk, salgın nedeniyle birçok eyalette uygulanan sokağa çıkma yasakları ile ilgili “zorla hapis cezası, faşist ve anti demokratik” yorumlarında bulunmuştu.

Tesla’nın Kaliforniya’daki fabrikası, yerel tedbir kararlarının ardından 23 Mart’ta otomobil üretimini durdurdu. Gelen bir bilgi, Tesla’nın yakında üretime yeniden başlayacağı yönünde.