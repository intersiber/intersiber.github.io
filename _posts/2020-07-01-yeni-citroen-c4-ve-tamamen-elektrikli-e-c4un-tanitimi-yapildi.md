---
id: 8842
title: 'Yeni Citroën C4 ve Tamamen Elektrikli e-C4’ün Tanıtımı Yapıldı'
date: '2020-07-01T20:13:00+03:00'
author: 'Beyza Bayrakdar'
layout: post
guid: 'https://intersiber.com/?p=8842'
permalink: /yeni-citroen-c4-ve-tamamen-elektrikli-e-c4un-tanitimi-yapildi/
post_views_count:
    - '101'
image: images/2021-citroen_c4.jpeg
categories:
    - 'Elektrikli Otomobil'
tags:
    - Citroën
    - 'Citroën C4'
    - 'Citroën e-C4'
---

Fransız marka **Citroën**, yeni C4 ailesini tanıttı. **2021 Mayıs** ayından itibaren satışa sunulması beklenen yenilenen **C4**, benzinli ve dizel motor seçeneklerine ek olarak tamamen elektrikli bir motor seçeneğini de beraberinde getiriyor.

PSA Grubu şirketlerinden **Citroën**, ülkemizde de yeni versiyonu merakla beklenen **C4**’ü ve C4’ün elektrikli seçeneğini tanıttı. Marka’nın hatchback olarak tasvir ettiği fakat crossover’ları aratmayan bir tasarıma sahip olan yeni nesil Fransız otomobiller ilgileri üzerine çekmeyi başardı.

<figure class="wp-block-image size-large">![](images/citroen-c4-1.jpg)</figure>Önceki nesline oranla daha büyük boyutlara kavuşan **C4** 4.360 mm uzunluk ile 1.800 mm genişlik ve 1.525 mm yükseklik ile 2.670 mm aks mesafesine sahip olacak. Aracın iç mekanında ve dış tasarımında bir çok yenilik ve değişiklik hakim.

Aracın iç mekanına bakacak olursak yeni **C4** oldukça şık bir kokpit düzeniyle tasarlanmış. Araç kokpitin merkezinde bulunan **10** inçlik bilgi-eğlence ekranı ve sürücü bölümünde bulunan HD dijital gösterge paneliyle daha modern bir iç mekana kavuşmuş görünüyor.

<figure class="wp-block-image size-large">![](images/citroen_c4-1600x902.jpeg)</figure>**Benzinli**, **Dizel** ve **Elektrikli** motorların görev yapacağı yeni aracın benzinli seçeneğinde 100, 130 ve 155 beygir gücü üretebilen yeni nesil **1.2 litrelik 3 silindirli** motorlar bulunuyor. Dizel seçeneğinde ise 110 ve 130 beygirlik **1.5 motor** görev yapıyor. Her iki motorda da 6 ileri manuel şanzıman standart olarak gelirken, EAT8 seçeneği de müşterilere sunuluyor.

Bu motor seçeneklerinin yanında bir de tamamen elektrikli motora yer veren Fransız marka bu modele ise **e-C4** adını veriyor. Ön aks üzerine konumlandırılmış elektrikli motor **136 beygir** gücüne ve 260 nm tork değerine sahip olacak.

Ülkemizde **2021** yılında satışa sunulacak olan **C4**’ün fiyatına dair henüz resmi bir açıklama yapılmadı.