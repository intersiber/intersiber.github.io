---
id: 8356
title: 'Xiaomi Düzenlediği Etkinlikte Yeni Dizüstü Bilgisayarlarını Tanıttı'
date: '2020-06-11T19:02:00+03:00'
author: 'Beyza Bayrakdar'
layout: post
guid: 'https://intersiber.com/?p=8356'
permalink: /xiaomi-duzenledigi-etkinlikte-yeni-dizustu-bilgisayarlarini-tanitti/
post_views_count:
    - '65'
image: /wp-content/uploads/2020/06/xiaomi-duzenledigi-etkinlikte-yeni-dizustu-bilgisayarlarini-tanitti.jpg
categories:
    - 'Dizüstü Bilgisayar'
tags:
    - 'Mi Notebook 14'
    - 'Mi NoteBook 14 Horizon Edition'
    - xiaomi
---

Çin merkezli teknoloji devi **Xiaomi**, bugün düzenlediği etkinlikte yeni dizüstü bilgisayarları **Mi NoteBook 14 ve Mi NoteBook 14 Horizon Edition**‘ı tanıttı.

**14** inçlik Full HD ekrana sahip olan iki dizüstü bilgisayarı tasarımları ve fiyatıyla pek çok modele rakip olacak gibi duruyor.

<figure class="wp-block-image size-large">![](https://intersiber.com/wp-content/uploads/2020/06/Xiaomi-Mi-NoteBook-14-Horizon-Edition-1600x900.jpg)</figure>Tanıtılan bilgisayarlardan modern tasarımlı **Xiaomi** **Mi NoteBook 14**, 10. Nesil Intel Core i5 işlemciden güç alıyor. 256 GB / 512 GB Sata SSD ile donatılabilen dizüstü bilgisayarı 8 GB RAM’a sahip. Nvidia GeForce MX250 destekleyen bilgisayar 46 Wh’lik bataryasıyla 10 saatlik pil ömrü sunuyor. Ayrıca bilgisayar 65W hızlı şarj aleti ile bataryayı 30 dakikada yüzde 50 şarj edebiliyor. Cihazda kulaklık girişinın yanında USB 2.0, HDMI, USB-C ve iki adet USB 3.1 portu yer alıyor.

**İ**nce çerçeveli tasarımıyla oldukça dikkat çeken **Xiaomi Mi NoteBook 14 Horizon Edition** ise gücünü 10. nesil Intel Core i5 ya da Core i7 işlemciden alıyor. Nvidia GeForce MX350 ekran kartı kullanılan modelde 8 GB RAM ve 512 GB NVMe SSD bulunuyor. Tek şarjla 10 saat pil ömrü sunan dizüstü bilgisayarı 46Wh’lik bir bataryadan güç alıyor. Ayrıca bilgisayarda 2 adet USB 3.1 Tip-A bağlantı noktası, bir USB 2.0 Tip-A bağlantı noktası, bir USB Tip-C bağlantı noktası, bir kulaklık / mikrofon birleşik girişi ve bir HDMI 1.4 bağlantı noktası bulunur.

<figure class="wp-block-image size-large">![](https://intersiber.com/wp-content/uploads/2020/06/Mi-NoteBook-14-1600x900.jpg)</figure>**17 Haziran**‘da satışa çıkacak olan ve Türkiye’ye de gelmesi beklenen bu iki dizüstü bilgisayarından **Mi NoteBook 14**‘ün fiyatlandırılması

- 256 GB SSD + Intel UHD Graphic 620 destekli model: **580** dolar
- 512 GB SSD + Intel UHD Graphics 620 destekli model: **620** dolar
- 512 GB SSD + Nvidia GeForce MX250 destekli model: **660** dolar şeklinde olacakken,

**Mi Notebook 14 Horizon Edition**‘ın fiyatlandırılması

- Intel Core i5 10210U + 512 GB SSD + Nvidia GeForce MX350 destekli model: **725** dolar
- Intel Core i7-10510U + 512 GB SSD + Nvidia GeForce MX350 destekli model: **790** dolar şeklinde olacak.