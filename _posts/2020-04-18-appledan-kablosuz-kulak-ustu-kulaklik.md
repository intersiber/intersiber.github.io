---
id: 5603
title: 'Apple&#8217;dan Kablosuz Kulak Üstü Kulaklık'
date: '2020-04-18T09:00:00+03:00'
author: 'Beyza Bayrakdar'
layout: post
guid: 'https://intersiber.com/?p=5603'
permalink: /appledan-kablosuz-kulak-ustu-kulaklik/
post_views_count:
    - '56'
image: images/appledan-kablosuz-kulak-ustu-kulaklik.jpeg
categories:
    - Apple
tags:
    - apple
    - 'apple kulaklık'
    - 'kulak üst kulaklık'
---

**Apple**‘ın kendi kulak üstü kablosuz kulaklıklarını geliştirdiğine dair söylentiler 2018’den beri sürüyor. Şimdi yeni raporlar söylentileri daha çok doğrulamaya başladı. Bloomberg yaptığı açıklamada teknoloji devinin **kulak üstü kablosuz kulaklıklar** üzerinde çalıştığını söyledi.

Şirket tarafından henüz bir açıklama yapılmamış ve kulaklıkların görüntüsü yayınlanmamış olmasına rağmen, **Bloomberg** kaynaklarında kulaklık prototiplerinin, **oval şekilli kulak pedleriyle** retro görünümde olduğunu ve **ince metal kollarla** bağlanmış bir kafa bandı ile tasarlandığı söylüyor. Kulak pedleri ve kafa bandı çerçeveye manyetik olarak tutturulmuş. Böylece kullanıcılar bu öğeleri kendi zevkleri doğrultusunda özelleştirebiliyor. Örneğin, spor salonu için tasarlanmış kulak pedleri evde kullanılan pedlerden farklı olabilir.

<figure class="wp-block-image size-large">![](images/Appledan_Kulak_Üstü_Kulaklık.jpg)</figure>Kulaklığın diğer özellikleri arasında Apple’ın akıllı asistanı **Siri**‘ye erişim, entegre **dokunmatik** kontroller ve **AirPods Pro**‘da bulunanlara benzer kablosuz eşleştirme ve **gürültü önleme teknolojisi** yer alacak. Fiyatlandırma hakkında bilgi yok, ancak **Bose** ve **Sennheiser** gibi markalarla rekabet edeceği öne sürülen kulaklıkların, en azından **350 dolar** olması bekleniyor.

Bu söylentiler doğruysa, yeni ürün Apple’ın kulak üstü kulaklıklardaki **ilk kendi markalı** baskısını temsil edecek.