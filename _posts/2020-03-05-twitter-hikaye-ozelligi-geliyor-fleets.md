---
id: 2765
title: 'Twitter&#8217;a Hikaye Özelliği Geliyor: Fleets'
date: '2020-03-05T11:31:04+03:00'
author: intersiber
layout: post
guid: 'https://intersiber.com/?p=2765'
permalink: /twitter-hikaye-ozelligi-geliyor-fleets/
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
post_views_count:
    - '103'
image: /wp-content/uploads/2020/03/twitter-hikaye-ozelligi-fleets-nedir-nasil-kullanilir.png
categories:
    - 'Sosyal Medya'
tags:
    - fleets
    - 'twitter fleets'
    - 'twitter hikayeler'
---

**Twitter**, popüler sosyal ağlardaki **hikaye** özelliğini biraz farklılaştırarak kendi kullanıcılarına sunmaya hazırlanıyor. Twitter **Fleets** ismi verilen yeni özellik ile kullanıcılar 24 saat sonra kaybolan içerikler paylaşabilecek.

Sosyal ağlarla birlikte hayatımıza giren “hikaye” kavramı, her geçen gün farklılaşarak bir başka sosyal ağda karşımıza çıkıyor. Dünyaca ünlü mikro blog platformu Twitter yeni özelliği Fleets’i test etmeye başladı.

Twitter ürün lideri **Kayvon Beykpour** tarafından yapılan [paylaşımda](https://twitter.com/kayvz/status/1235248857308487682), hikayeler konseptindeki yeni Twitter özelliği **Fleets** duyuruldu.

<figure class="wp-block-image size-large">![](https://i0.wp.com/intersiber.com/wp-content/uploads/2020/03/twitter-hikaye-ozelligi-fleets-nedir-nasil-kullanilir-2.png?fit=640%2C360&ssl=1)</figure>## 24 saat sonra kaybolacak ve Retweet edilemeyecek

Twitter Fleets özelliği ile yapılan paylaşımların ömrü **24 saat** olacak. Paylaşımda tweetlerde olduğu gibi **280 karakter sınırı** bulunuyor. Yapılan paylaşım herhangi bir şekilde retweet edilemeyecek ve beğenilemeyecek. Yalnızca emojilerle direkt mesaj olarak ifade bırakılabilecek.

Kayvon Beykpour tarafından yapılan paylaşımda, “Fleets’in hikayeler formatıyla çok fazla benzerliği olduğu ancak Twitter Fleets’in daha çok insanların düşüncelerini paylaşmasına odaklandığı” ifade edildi.

Twitter Fleets şimdilik yalnızca Brezilya’da test edilmeye başlandı. Fleets özelliğinin tüm kullanıcılara ne zaman sunulacağı şimdilik belli değil.