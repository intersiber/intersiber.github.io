---
id: 7464
title: 'AI Chatbot, COVID-19 İle İlgili Yanlış Bilgilendirmeyle Mücadele Ediyor'
date: '2020-05-23T16:00:13+03:00'
author: 'Ahmet Can Bilici'
layout: post
guid: 'https://intersiber.com/?p=7464'
permalink: /ai-chatbot-covid-19-ile-ilgili-yanlis-bilgilendirmeyle-mucadele-ediyor/
post_views_count:
    - '73'
image: images/ai-chatbot-covid-19-ile-ilgili-yanlis-bilgilendirmeyle-mucadele-ediyor.png
categories:
    - Girişim
tags:
    - chatbot
    - koronavirüs
    - 'project covid'
---

**Yapay** **zeka** alanında çalışan bir şirket olan **Avaamo**, **koronavirüs** salgını hakkında doğal sorgulara, güvenilir yanıtlar verebilen sanal bir asistan oluşturdu. Asistan, salgınla ilgili akla gelen tüm sorulara cevap verebilecek, yapay zeka destekli bir **chatbot**.

**Project** **COVID** adlı **chatbot**, **pandemi** ile ilgili gelen soruları, web site ve veritabanı sorgularına dönüştüren, doğal dil işleme adı verilen bir derin öğrenme sistemini kullanıyor. **Google** ve **Bing’in** çalışma sistemine benzer bir şekilde, sorgunuza istinaden **AI** **chatbot**, mümkün olan en alakalı bilgileri bulmaya çalışıyor. Avaamo’nun en önemli özelliği, sadece CDC, Dünya Sağlık Örgütü ve genel salgın verileri konusunda dünyanın takip ettiği John Hopkins Üniversitesi gibi saygın kaynaklardan faydalanıyor.

<figure class="wp-block-image size-large">![](images/koronavirus-chatbot-projesi.png)</figure>En önemli yönlerinden biri de, chatbot işletmelere ücretsiz bir şekilde sunuluyor.

**Project** **COVID**, koronavirüs salgını konusunda soruların yanı sıra destek çağrıları ve bilgi talepleri ile karşı karşıya kalan işletmelerin, sağlık kuruluşlarının ya da devlet kurumlarının sitesine gömülmesi için ücretsiz olarak sunuluyor. **Chatbot**, web sitelere hızlı ve kolay bir şekilde gömülmek üzere tasarlandı.

Avaamo, sunduğu ürünle koronavirüsle ilgili sorulara yanıtlar verebilen bir yapı sunuyor ancak bu tabii ki profesyonel tıbbi yardımı kapsamıyor. Chatbot sadece genel konularla ilgili müşterileri ve hastalık şüphesi olanları, yanlışlardan uzak tutarak bilgilendiren bir ürün.