---
id: 9318
title: 'Uygun Fiyatlı Doogee N20 Pro Satışa Sunuldu'
date: '2020-08-04T16:24:00+03:00'
author: 'Beyza Bayrakdar'
layout: post
guid: 'https://intersiber.com/?p=9318'
permalink: /uygun-fiyatli-doogee-n20-pro-satisa-sunuldu/
post_views_count:
    - '81'
image: images/uygun-fiyatli-doogee-n20-pro-satisa-sunuldu.jpg
categories:
    - Mobil
tags:
    - Doogee
    - 'Doogee N20 Pro'
---

Çin merkezli akıllı telefon şirketi **Doogee**, uygun fiyatıyla dikkat çeken yeni telefonu **Doogee N20 Pro**‘yu satışa sundu. Şirketin **119$**‘lık fiyat etiketiyle tanıtılan yeni telefonu özellikleriyle de oldukça ilgi çekiyor.

Oyun oynamayı ve film izlemeyi kolaylaştıran **6.3** inçlik Full HD+, **Waterdrop** bir ekrana sahip olan **Doogee N20 Pro**, **sekiz çekirdekli MediaTek** **Helio P60** yonga setinden güç alıyor.

<figure class="wp-block-image size-large">![](images/doogee-n20-pro-e1596543834940.jpg)</figure>Cihazın arkasında yapay zeka destekli dörtlü kamera modülü yer alıyor. **16 MP**‘lik ana kamera, **8 MP**‘lik 130 derece ultra geniş açılı bir sensör, makro lens ve derinlik efekti sağlayan bir portre lens ile destekleniyor. Ayrıca telefonun arkasında ikili **LED** bulunuyor. Cihazın önüne ise **16 MP**‘lik bir kamera yerleştirilmiş.

**Android 10** yüklü olarak gelecek olan **Doogee N20 Pro**, çift **SIM** kartı bulunduruyor. Telefon **4400 mAh**‘lık bataryasıyla **10W** hızlı şarj desteği sunuyor. 6 GB RAM ile 128 GB depolama alanına sahip olan cihaza parmak izi okuyucusu da eklenmiş.

**Doogee N20 Pro**, siyah, mor, fantastik orman grisi renkleriyle satışa sunuldu.