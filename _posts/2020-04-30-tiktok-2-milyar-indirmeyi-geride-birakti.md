---
id: 6238
title: 'TikTok 2 Milyar İndirmeyi Geride Bıraktı'
date: '2020-04-30T19:40:07+03:00'
author: 'Ahmet Can Bilici'
layout: post
guid: 'https://intersiber.com/?p=6238'
permalink: /tiktok-2-milyar-indirmeyi-geride-birakti/
post_views_count:
    - '94'
image: images/tiktok-2-milyar-indirmeyi-geride-birakti.jpeg
categories:
    - 'Sosyal Medya'
tags:
    - koronavirüs
    - tiktok
---

**Koronavirüs** salgını, dijital platformlara olan ilgiyi ve kullanım oranını arttırdı. **TikTok** da ilginin arttığı uygulamalar arasında yer alıyor. Sosyal medya verileri paylaşan bir platform olan Sensor Tower, TikTok’un küresel çapta 2 milyardan fazla kişi tarafından indirildiğini bildirdi.

## Son çeyrekte 315 milyon yeni kullanıcı

<figure class="wp-block-image size-large">![](images/tiktok-kullanici-sayisi-2-milyar-1600x1200.png)</figure>Uygulama, bu çeyrekte ise 315 milyon kişi tarafından indirildi ve bu sonuç yalnızca Google Play ve App Store’dan yapılan indirmeleri kapsıyor. Analiz şirketi, TikTok’un en çok indirildiği ülkeler arasında Hindistan, Çin ve ABD’nin zirvede olduğunu belirtti.

## Koronavirüs salgını kullanım oranını artırdı

Kullanıcılarına, basit bir şekilde düzenlenebilen ve arka plan müzikleri ve efektler ile kişiselleştirilebilen video içerik üretme fırsatı sunan **TikTok**, koronavirüs salgınında alınan önlemlerin etkisiyle eve kapanan insanların en çok tercih ettiği uygulamalardan oldu. Sosyal mesafe uygulamaları ve karantina düzenlemeleri, TikTok’un bu süreçte kullanıcı sayısında adeta bir pik yapmasını sağladı.

**TikTok**, en son olarak uygulama üzerinde yetişkin kontrollerini daha etkin bir noktaya taşıyan düzenlemesi ile adını duyurmuştu. Uygulamada ebeveynler, çocuklarının hesaplarında içerik engelleyebilme ya da mesajlaşılan kişileri takip etme gibi özelliklere sahip.

## Salgın döneminde hangi platformlar öne çıktı?

TikTok dışında, koronavirüs salgınında kullanıcı sayısı artışında birçok kişinin aklına, günlük aktif kullanıcısını neredeyse 30 katına çıkarak Zoom geliyor. Günlük 10 milyon aktif kullanıcısını 300 milyona çıkaran Zoom’un yanı sıra diğer video konferans hizmetleri HouseParty ve Google Meet de bu süreçte öne çıkanlar arasında yer aldı.