---
id: 8538
title: 'Zoom, Uçtan Uca Şifrelemeyi Tüm Kullanıcılara Sunacak'
date: '2020-06-18T12:29:42+03:00'
author: 'Ahmet Can Bilici'
layout: post
guid: 'https://intersiber.com/?p=8538'
permalink: /zoom-uctan-uca-sifrelemeyi-tum-kullanicilara-sunacak/
post_views_count:
    - '69'
image: /wp-content/uploads/2020/06/zoom-uctan-uca-sifrelemeyi-tum-kullanicilara-sunacak.jpeg
categories:
    - Genel
tags:
    - zoom
---

**Zoom**, yaptığı açıklamada video konferans uygulamasını kullanan kullanıcıların, önümüzdeki aydan itibaren tüm çağrılarında uçtan uca şifreleme hizmeti alacağını söyledi. Özellik, sadece ücretli kurumsal kullanıcılarla sınırlı kalmayacak ve ücretsiz planı tercih eden müşterilere de sunulacak.

Şirket, uçtan uca şifrelemeyi ücretsiz planı tercih eden kullanıcılara sunmak için tereddüte sahipti. Ancak gelen eleştirilere, bu gizlilik özelliğinin herkese sunulması için baskı unsuru oldu. Uçtan uca şifrelemenin herkse sunulması, güçlü şifreleme ile FBI ya da diğer kolluk kuvvetlerinin ücretsiz aramalardaki verilere erişmesini zorlaştıracak.

## Zoom, istismar gibi durumlar dışında bilgi paylaşmıyor

<figure class="wp-block-image size-large">![](https://intersiber.com/wp-content/uploads/2020/06/zoom-video-konferans.jpg)</figure>Bir şirket sözcüsü, yatırımcılarla yakın tarihte düzenlenen bir görüşmede, **Zoom’un** toplantı içeriklerini takip etmediğini ve çocuğa cinsel istismar gibi durumlar haricinde kolluk kuvvetleri ile bilgi paylaşılmadığını söyledi. Sözcü, uçtan uca şifrelemeyi kimliğinin doğrulanabildiği kişilere sunduklarını ve sadece bir mail ile kayıt olan ücretsiz kullanıcılara uçtan uca şifreleme sunmanın zorluğunu savunmuştu.

## Sert eleştirilerle karşı karşıya

**Zoom**, yüz milyonlarca aktif kullanıcıya ulaşmasına neden olan koronavirüs krizi ile birlikte, çok ciddi bir büyüme yaşadı. Şirket, bu süreçte gizlilik ve güvenlik konusunda başarısız olduğu gerekçesiyle sert eleştiriler aldı. **Zoom**, Mart sonlarında yaptığı açıklamada web tarayıcısında veri şifrelemesinde uçtan uca şifreleme kullanmadığını açıklamıştı. Zoom’un eleştirildiği diğer bir konu, verilerin **Çin’deki** sunucularda şifrelenmesi oldu.