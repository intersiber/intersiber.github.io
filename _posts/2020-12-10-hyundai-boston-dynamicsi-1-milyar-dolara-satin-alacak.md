---
id: 9986
title: 'Hyundai, Boston Dynamics’i 1 Milyar Dolara Satın Alacak'
date: '2020-12-10T20:20:04+03:00'
author: 'Ahmet Can Bilici'
layout: post
guid: 'https://intersiber.com/?p=9986'
permalink: /hyundai-boston-dynamicsi-1-milyar-dolara-satin-alacak/
post_views_count:
    - '30'
image: images/hyundai-1-milyar-dolara-boston-robotics-i-satin-aliyor.jpg
categories:
    - Genel
tags:
    - 'boston robotics'
    - hyundai
    - spot
---

Ürettiği gelişmiş insansı robotlarla bilinen **Boston** **Dynamics**, **Hyundai** tarafından satın alınacak. Satış tutarı yaklaşık 1 milyar dolar olurken, sürecin birkaç gün içerisinde sonlanması bekleniyor.

Hyundai Motor, gelişmiş robotları ile bilinen ABD’li Boston Dynamics’i satın alma kararı aldı. Kore basınına yansıyan haberlere göre anlaşmanın tutarı 921 milyon dolar oldu. Konuyla ilgili henüz bir resmi açıklama gelmedi.

## Robotik, Hyundai’nin odak noktası oldu

Hyundai Motor’un başına geçtiğimiz ay başkan olarak gelen Chung Euisun ile birlikte şirket için robotik önemli bir alan oldu. Hyundai, robotik alanındaki çalışmaların tüm işlerin yüzde 20’sine tekabül edeceğini belirtti.

Hyundai’nin robotik alanındaki şirketi **Hyundai** **Robotics**, 3 yıl önce kurulsa da 2020 başında faaliyete geçti. Otomotiv tarafında Hyundai, otonom araçlarla ilgili olarak Realtime Robotics ve 42dot’a da yatırım yapmıştı.

## Boston Dynamics’in üçüncü sahibi olacak

Boston Dynamics daha önce iki kere satıldı. 2013 yılında Google’ın satın aldığı şirket, 2017’de Softbank’e satılmıştı.

Şirket, uzun yıllar boyunca ar-ge çalışmaları odaklı olsa da son dönemde daha ticari alana evrilmişti. **Robot** **köpek** **Spot** şirketin ilk ticari ürünü oldu ve 74 bin 500 dolara satıldı. Şirketin robot köpek Spot satışından yaklaşık 30 milyon dolar gelir sağladığı da aktarıldı.

Bu haberler de ilginizi çekebilir:

- **[Boston Dynamics’in Robot Köpeği Spot, 74 Bin 500 Dolara Satışta](https://intersiber.com/boston-dynamicsin-robot-kopegi-spot-74-bin-500-dolara-satista/)**
- **[Boston Dynamics Robotu, Sosyal Mesafeye Uymayanları Uyaracak](https://intersiber.com/boston-dynamics-robotu-sosyal-mesafeye-uymayanlari-uyaracak/)**
- **[Fütüristik Hayvancılık: Robottan Çoban Köpeği Olur mu?](https://intersiber.com/futuristik-hayvancilik-robottan-coban-kopegi-olur-mu/)**