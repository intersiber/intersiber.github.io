---
id: 6341
title: 'Disney, Karakter Temalı Yüz Maskelerinin Satışından Yardım Kuruluşuna 1 Milyon Dolar Bağışlayacak'
date: '2020-05-03T20:00:26+03:00'
author: 'Beyza Bayrakdar'
layout: post
guid: 'https://intersiber.com/?p=6341'
permalink: /disney-karakter-temali-yuz-maskelerinin-satisindan-yardim-kurulusuna-1-milyon-dolar-bagislayacak/
post_views_count:
    - '68'
image: images/disney-karakter-temali-yuz-maskelerinin-satisindan-yardim-kurulusuna-1-milyon-dolar-bagislayacak-1-scaled.jpg
categories:
    - Genel
tags:
    - covid-19
    - 'disney face mask'
    - disney+
---

**Disney** bu hafta Disney, Pixar, Marvel ve Star Wars evrenindeki karakterlerden esinlenerek pek çok karakteri içeren yüz maskelerini piyasaya sürdü.

Disney’in bez maskeleri şu anda dörtlü paket halinde **19,99** dolara küçük, orta ve büyük boy olarak **ShopDisney.com**‘da ön siparişe sunuluyor. ShopDisney sitesine göre, şirket maskelerin **15 Temmuz**‘a kadar hazır olmasını bekliyor.

Çeşitler arasında “Star Wars” karakterlerinden esinlenen maskeler, Mickey ve Minnie, Disney Prensesleri, Pixar karakterleri ve Marvel Sinematik Evreni yer alıyor.

<figure class="wp-block-image size-large">![](images/disney-mask-1600x900.jpg)</figure>Disney ayrıca **30 Eylü**l’e kadar yapılan satışlardan elde edilen kazançlardan **MedShare**‘e **1 milyon** dolara kadar bağış yapacağını açıkladı.

Disney Mağazası ve ShopDisney’in kıdemli başkan yardımcısı **Edward Park**, Disney Parks Blog’unda paylaşılan bir yazıda “Bunun aileler için zor bir dönem olduğunu ve maske takmanın göz korkutucu olabileceğini biliyoruz. Disney’in en sevdiğimiz karakterlerden bazılarını içeren bez yüz maskelerinin bizim için çok önemli olan ailelere, hayranlara ve topluluklara rahatlık sağlayacağını umuyoruz.” dedi.

<figure class="wp-block-image size-large">![](images/DisneyFaceMask-1600x901.jpg)</figure>Şirket, Amerika’daki savunmasız topluluklardaki çocuklara ve ailelere dağıtılmak üzere kar amacı gütmeyen MedShare organizasyonuna bir milyon maske ve New York, California ve Florida’da dağıtılacak 100.000 N95 maskesinin bağışlandığını duyurmuştu.

MedShare’in CEO’su ve başkanı **Charles Redding** yaptığı açıklamada, “Disney’in bağışları hizmet verdiğimiz topluluklarda çok büyük bir etki yaratacak.” dedi.