---
id: 8435
title: 'Tesla, Model 3 Araçlara USB-C Bağlantı Noktası ve Kablosuz Şarj Ekleyecek'
date: '2020-06-14T09:57:19+03:00'
author: 'Ahmet Can Bilici'
layout: post
guid: 'https://intersiber.com/?p=8435'
permalink: /tesla-model-3-araclara-usb-c-baglanti-noktasi-ve-kablosuz-sarj-ekleyecek/
post_views_count:
    - '55'
image: /wp-content/uploads/2020/06/tesla-model-3-araclara-usb-c-baglanti-ve-kablosuz-sarj-ekleyecek.png
categories:
    - 'Elektrikli Otomobil'
tags:
    - 'elon musk'
    - tesla
---

**Tesla’nın**, **Fremont** fabrikasında ürettiği Model 3 serisi araçlarına kablosuz şarj ve USB-C bağlantı noktası eklemeye başladığı bildirildi. Bu özellikler, Tesla Model Y’de mevcuttu ancak otomobil üreticisi, geçtiğimiz aydan itibaren Çin yapımı **Model 3**’lerine de bu özellikleri ekledi.

<figure class="wp-block-image size-large">![](https://intersiber.com/wp-content/uploads/2020/06/tesla-model-3-usb-c-baglanti-noktasi-1600x670.jpg)</figure>Mart ayında ABD’li müşterilere sunulan **Model Y**, Qi kablosuz telefon şarj sistemi ile geliyor ancak Model 3’lerde, satış sonrası bir eklenti olarak kullanılabiliyordu.

## Koronavirüs nedeniyle ilk çeyrekte düşük talep

Şirket, geçtiğimiz aylarda Kuzey Amerika’da **Model 3**, Model S ve **Model X** fiyatlarını düşürdü. **Çin** yapımı Model 3’lerde ise fiyat inmedi. Fiyatların inmesi satışlarda bir kıpırdama yaratırken, Model 3’lerde hareketlilik görülmedi.

Birçok otomobil üreticisi gibi Tesla da, **koronavirüs** salgını sürecinde düşen talepten ötürü işlerinde zayıflama yaşadı.

## Elon Musk yerel yönetimle davalık oldu

Tesla’nın Fremont fabrikası, son haftalarda bazı tartışmaların da odağı oldu. Fabrikanın bağlı olduğu Alameda ilçesinin uygulaması kapsamında şirket, operasyonunu durdurmak zorunda kaldı. Bir ay önce yeniden üretime geçen **Tesla’nın** **CEO’su** **Musk**, operasyonları **Kaliforniya** dışına taşımakla yerel yönetimi tehdit etti ve kapatma kararına karşı dava açtı.