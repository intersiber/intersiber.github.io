---
id: 7243
title: 'Microsoft’tan Teams, SharePoint ve Outlook İçin Yeni Uygulama: Microsoft Lists'
date: '2020-05-20T14:01:52+03:00'
author: 'Ahmet Can Bilici'
layout: post
guid: 'https://intersiber.com/?p=7243'
permalink: /microsofttan-teams-sharepoint-ve-outlook-icin-yeni-uygulama-microsoft-lists/
post_views_count:
    - '70'
image: /wp-content/uploads/2020/05/microsoft-tan-teams-outlook-ve-sharepoint-icin-yeni-uygulama-microsoft-lists.png
categories:
    - Genel
tags:
    - 'microsoft lists'
    - 'microsoft te'
---

**Microsoft** **365** hizmetlerini kullanan işletmeler için, yeni bir uygulama sunuldu. **Microsoft** **Lists**, SharePoint listelerinin yeni bir versiyonu olarak tasarlandı. SharePoint, kullanıcıların takip edeceği bilgileri düzenlemeleri için listeleri uzun bir süredir kullanıyor. Şirketin yeni uygulaması Microsoft Lists, Teams’in yanı sıra SharePoint ve Outlook’ta da çalışacak.

**Microsoft** **Lists**, hızlı liste oluşturabilme özelliğinin yanı sıra, renk biçimlendirmesi ve uyarı oluşturma seçeneği sunuyor. Uygulama şablon bakımından da zengin bir kullanım sunuyor. Listeler, kurumsal şirketler için sorunları, varlıkları, günlük rutin faaliyetleri, kişileri ya da envanteri takip etme amacı ile geliştirildi. **Microsoft**, platform için ayrı bir web sitesi ve mobil uygulama sunarken, Teams ile tamamen entegre bir sistem sunuyor.

<figure class="wp-block-image size-large">![](https://intersiber.com/wp-content/uploads/2020/05/microsoft-teams-sharepoint-ve-outlook-icin-yeni-uygulama-microsoft-lists.png)</figure>Microsoft Lists uygulamasında üç farklı ana görünüm yer alacak. Izgara görünümünün yanı sıra, galeri ve takvim görünümleri de kullanılabilecek. Galeri konseptinde, büyük ölçüde görsel içerik içeren listeler yer alırken, ızgara görünümünde ise yeniden sıralandırılabilen satır ve sütunlar bulunuyor.

Şirket, **Listeler** uygulamasında ayrıca, **Outlook’taki** e-postaların filtrelenmesi için farklı bir sistem de sunuyor. Power Apps ile özel liste konseptleri ve Power Automate ile iş akışları dahil olmak üzere, **Power** **Platform** ile de entegre olacak Microsoft Lists’in, bu yaz kullanıma sunulması planlanıyor.