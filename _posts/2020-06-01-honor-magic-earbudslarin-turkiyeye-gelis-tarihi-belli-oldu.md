---
id: 7918
title: 'Honor Magic Earbuds&#8217;ın Türkiye&#8217;ye Geliş Tarihi Belli Oldu'
date: '2020-06-01T21:00:00+03:00'
author: 'Beyza Bayrakdar'
layout: post
guid: 'https://intersiber.com/?p=7918'
permalink: /honor-magic-earbudslarin-turkiyeye-gelis-tarihi-belli-oldu/
post_views_count:
    - '71'
image: /wp-content/uploads/2020/06/Honor-Magic-Earbuds.jpg
categories:
    - 'Giyilebilir Teknoloji'
tags:
    - 'magic earbuds'
---

Teknoloji devi **Honor**, geçtiğimiz aylarda piyasaya sürdüğü aktif gürültü engelleme (ANC) teknolojisine, dokunmatik kontrollere ve yüksek ses kalitesine sahip olan Bluetooth 5.0 bağlantısı ile kablosuz **Magic Earbuds**‘larının **Türkiye**‘ye geliş tarihini açıkladı.

İnci beyazı ve açık mavi renkleriyle gelecek olan kulaklıklar **16 Temmuz**‘da satın alınabilecek.

<figure class="wp-block-image size-large">![](https://intersiber.com/wp-content/uploads/2020/06/honor-magic-earbudslarin-turkiyeye-gelis-tarihi-belli-oldu-1600x900.jpg)</figure>**Honor Magic Earbuds**, yüksek kalitede müzik keyfi sunmak için iki mikrofonlu tasarımı ile 32dB’ye kadar gürültüyü engellemek üzere **Hibrit Aktif Gürültü Engelleme** teknolojisine sahip.

Şirket kulaklıkların içinde bulunan üç mikrofon sayesinde telefon görüşmelerinizi her ortamda anlaşılır kılmayı amaçlamış. Ayrıca ANC özelliği açıkken kulaklılar 3 saat müzik dinleme veya 2 saat telefon görüşmesi imkanı sunuyor. Kulaklıklar şarj kutusuyla birlikte 13 saate kadar pil ömrüne sahip.

<figure class="wp-block-image size-large">![](https://intersiber.com/wp-content/uploads/2020/06/Magic-Earbuds-1600x1042.jpg)</figure>Kutusunda 3 farklı boyda silikon uç ile gelen kulaklıklar her kulak ile uyum sağlıyor. Akıllı dokunmatik kontrollere sahip **Magic Earbuds**, **EMUI 10** işletim sistemli telefonlarla hızlıca kullanılabiliyor.

**Honor**, kulaklıkların Türkiye fiyatı hakkında henüz bir açıklamada bulunmadı.