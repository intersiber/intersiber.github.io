---
id: 5757
title: 'Microsoft’tan İyileşmiş Covid-19 Hastalarının Antikor Bağışı İçin Proje: Plazma Bot'
date: '2020-04-21T11:30:40+03:00'
author: 'Ahmet Can Bilici'
layout: post
guid: 'https://intersiber.com/?p=5757'
permalink: /microsofttan-iyilesmis-covid-19-hastalarinin-antikor-bagisi-icin-proje-plazma-bot/
post_views_count:
    - '37'
image: images/microsoft-tan-iyilesmis-covid-19-hastalarinin-antikor-bagisi-icin-proje-plazma-bot.png
categories:
    - Genel
tags:
    - koronavirüs
    - microsoft
---

Koronavirüs salgınında, iyileşmiş hastaların kanındaki antikorlar, hastalığın tedavisinde kullanılıyor ve etkili oldukları ifade ediliyor.

**Microsoft**, yayınladığı bir blog gönderisinde **Covid-19**’lu kişilerin tedavi süreçlerine yeni bir umut olmak adına, geçmişte bu hastalığı geçirmiş kişilerin plazma bağışı konusunda kendi kendine tarama yapabilecekleri bir araç başlatıyor. Proje, CoVig Plazma İttifakı isimli bir grupla yapılan bir çalışmanın parçası.

Birine herhangi bir virüs bulaştığında, bağışıklık sistemi onunla savaşmak adına antikor üretmektedir. Enfekte olan kişiler, virüsü atlattıktan sonra dahi kanlarında bu antikorları taşırlar.

Antikor bağışının bu kadar önemli olduğunu ifade eden İttifak, “İyileşen Covid-19 hastaları ne zaman iyileşen plazma bağışlarsa, potansiyel bir iyileştirme yaratabilir ve klinik denemelerin başlamasını sağlayabilir” ifadesini kullandı.

**Plazma tedavisi** olarak da adlandırılan iyileşmiş hastalardan alınan kan bağışı,, yeni bir tedavi değil ve 1890’lu yıllarda difteri tedavisinde de kullanıldı. 1918 grip salgınında kullanılan plazma tedavisi aynı zamanda SARS, kızamık gibi hastalıkların tedavisinde de kullanıldı.

<figure class="wp-block-image size-large">![](images/koronavirus-plazma-tedavisi-nedir-antikor-bagisi-nedir-1600x1065.jpeg)</figure>Covid-19 ile ilgili yapılan araştırmalar, plazma infüzyonlarının bazı hastaların iyileşme sürecinde yardımcı olduğunu gösterse de, tedavinin ne ölçüde etkili olduğuna ilişkin net veriler elimizde yok. ABD’de plazma tedavisiyle ilgili çalışmalar, kontrollü şekilde sürdürülüyor.

Plazma İttifakı, diğer girişimlerden farklı olarak doğrudan enfekte hastalara plazma transfüzyonu vermekten ziyade, H-Ig adlı bir tedavi üzerine odaklı.

Bu tedavi, çoklu plazma bağışlarını bir araya getirmektedir. Antikorlardan, virüsü tedavi edebilecek bir ilaç oluşturmak adına sıvı bir konsantre form oluşturulur. Tabii ki bu tedavinin uygulamadan önce, covid-19 klinik testlerinden geçmesi gerekiyor.

**Microsoft**’un web’in yanı sıra sosyal ağ ve arama kanallarından kullanıma sunacağı CoVig-19 **Plazma Bot**, bir kullanıcıya aldıkları ilaçları, alerjileri ve plazma bağışında bulunup bulunamayacağı gibi birkaç soru soruyor.

Bağış için uygun olan kullanıcılara ise plazma bağışını nerede yapacakları sorunuyor. İşlem yaklaşık bir saat sürmektedir. İttifakta Microsoft dışında Biotest, BPL, LFB, Octapharma, CSL Behring ve Takeda gibi üyeler de var. Bill ve Melinda Gates Vakfı da proje destekçilerinden.