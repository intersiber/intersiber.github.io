---
id: 8550
title: 'İngiltere&#8217;den Geri Adım: Apple ve Google&#8217;ın Koronavirüs Takip Sistemi Kullanılacak'
date: '2020-06-18T18:56:50+03:00'
author: 'Ahmet Can Bilici'
layout: post
guid: 'https://intersiber.com/?p=8550'
permalink: /ingiltereden-geri-adim-apple-ve-googlein-koronavirus-takip-sistemi-kullanilacak/
post_views_count:
    - '23'
image: images/ingiltere-den-geri-adim-apple-ve-google-in-koronavirus-takip-sistemi-kullanilacak.jpeg
categories:
    - Genel
tags:
    - koronavirüs
---

İngiltere’nin, koronavirüs temas takip çözümü konusunda kendi sistemi yerine, **Apple** ve **Google’ın** sunduğu **teknolojiyi** kullanmaya karar verdiği aktarıldı.

**İngiltere’nin**, salgının zirve noktasına ulaştığı Mart ayında başladığı uygulama projesinin sunumu sürekli olarak ertelendi. Uygulama, virüs belirtisi gösteren kişilerin yakınında uzun süre geçiren insanların tespit edilmesi mantığına dayanıyordu.

## Değişikliğin onaylanması bekleniyor

<figure class="wp-block-image size-large">![](images/koronavirus-takip-uygulamalari.jpg)</figure>İngiltere hükümetinin, **Google** ve **Apple’ın** ortak geliştirdiği koronavirüs temas takip sisteminin kullanımına onay vermesi bekleniyor. Teknoloji devlerinin sunduğu uygulama, verileri merkezi olmayan bir şekilde depolamaya dayalı, gizlilik odaklı bir sistem.

İngiltere, daha önce merkezi bir mantığa dayanan, kendi temas takip uygulamasını geliştirmede ısrarcı olmuştu. Hükümet, birçok kişi tarafından sağlık hizmetlerinin dışında vatandaşların farklı verilerine ulaşabilmesi konusunda eleştirildi.

Uygulamanın düşük enerjili **Bluetooth** başta olmak üzere birçok yönü teknik zorluklara yol açmıştı. Siber güvenlik uzmanları, uygulamanın kaynak kodu açıklandıktan sonra Mayıs ayında, bazı güvenlik açıkları keşfetmişti.

İngiltere, koronavirüs krizi ortaya çıktığında, Google ve Apple sistemini reddeden birkaç ülke arasındaydı. Fransa, 2 Haziran’da Google ve Apple destekli uygulamayı reddederek, kendi uygulamasını yayınlamıştı.