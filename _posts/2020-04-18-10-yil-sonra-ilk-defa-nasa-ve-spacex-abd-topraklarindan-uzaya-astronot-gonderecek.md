---
id: 5618
title: '10 Yıl Sonra İlk Defa: NASA ve SpaceX, ABD Topraklarından Uzaya Astronot Gönderecek'
date: '2020-04-18T13:00:12+03:00'
author: 'Ahmet Can Bilici'
layout: post
guid: 'https://intersiber.com/?p=5618'
permalink: /10-yil-sonra-ilk-defa-nasa-ve-spacex-abd-topraklarindan-uzaya-astronot-gonderecek/
post_views_count:
    - '116'
image: images/nasa-ve-spacex-abd-topraklarindan-uzaya-astronot-gonderecek.jpeg
categories:
    - Uzay
tags:
    - NASA
    - 'uluslararası uzay istasyonu'
---

Amerikan Havacılık ve Uzay Dairesi (NASA), 10 yıl aradan sonra ABD topraklarından Uluslararası Uzay İstasyonu’na (ISS) astronot gönderileceğini açıkladı. Görev kapsamında Mayıs ayında bir kapsülünün fırlatılacağı bildirildi.

**NASA** ve **SpaceX**, görevin tarihinin 27 Mayıs olduğunu duyurdu. Türkiye saati ile 23:32’de başlayacak bu görevle ABD topraklarından özel bir uzay aracı ile ilk defa uzaya astronot gönderilecek. Kalkış, Kennedy Uzak Merkezi’nde SpaceX kompleksinden gerçekleşecek.

Görevin **SpaceX** açısından özel yanı, şirketin kurulduğu 2002 yılından bu yana ilk defa mürettebatlı görevi olacak olması. Kalkış, NASA’nın özel şirketlerle işbirliği yaparak, ABD topraklarına geri dönülecek ilk görev. Bu görev için SpaceX, Boeing’den önce gerekli adımları atmak adına Crew Dragon adlı uzay kapsülü ile test görevini başarıyla tamamladı.

<figure class="wp-block-image size-large">![](images/space-x-in-crew-dragon-uzay-kapsulu.jpeg)<figcaption>SpaceX’in uzay kapsülü Crew Dragon</figcaption></figure>Bu görev ise, Falcon 9 roketi ile kalkış sistemi ve **Crew Dragon** kapsülünün tüm yörünge sistemleri ve astronot prosedürleri dahil olmak üzere, her yönü ile doğrulanacağı bir son ‘test’ olacak. **Crew Dragon**’un görevi her yönüyle başarıyla tamamlanmasının ardından, SpaceX Uluslararası Uzay İstasyonu’na düzenli olarak astronot taşımak için planlı hizmete başlayabilecek.

Astronotlar Bob Behnken ve Doug Hurley’in yer aldığı mürettabat, Falcon 9 roketinden ayrıldıktan sonra Crew Dragon kapsülü ile, kalkıştan 24 saat sonra yörüngede ISS ile buluşma yerinde olacak. Uzay kapsülü, istasyonla tamamen kenetlenecek şekilde tasarlandı ve daha önce, mürettabatın olmadığı demo görevinde bunu başardı. Behnken ve Hurley, **Uluslararası Uzay İstasyonu** ile mekiğin bir araya gelmesinin ardından ISS ekibinin üyeleri olarak yörünge bilim platformunda araştırma yapacak.

<figure class="wp-block-image size-large">![](images/nasa-astronotlari-bob-behnken-ve-doug-hurley-crew-dragon.jpg)<figcaption>Bob Behnken (solda), Doug Hurley (sağda)</figcaption></figure>**Crew Dragon görevi**, yörüngede yaklaşık 110 gün kalacak şekilde tasarlandı. Ancak kalış süresinin ne kadar olacağı, kalkıştaki olası değişikliklere göre değişebilir. Tam operasyonel versiyonu 210 gün yörüngede kalabilecek şekilde tasarlanan Crew Dragon kapsülü, bu yılın sonlarına doğru görev için hazır olacak. Hatta üç ABD’li ve bir Japon astronottan oluşan mürettabatı da belli.

## Geri dönüş nasıl olacak?

Demo-2 görevi kapsamında Crew Dragon, astronotlar Behnken ve Hurley ayrılmaya hazır olduğunda otomatik bir geri alma işlemi gerçekleştirecek. Dünya atmosferine yeniden girecek olan kapsül, Atlantik Okyanusu’na kontrollü bir iniş yapacak. SpaceX gemisi tarafından alınacak ekip Florida’ya getirilecek.

<figure class="wp-block-image size-large">![](images/spacex-gemisi-uzaydan-geri-donus.png)<figcaption>‘Of course, i still love you’, Iain Banks kitabından bir alıntı.</figcaption></figure>NASA ve SpaceX, küresel koronavirüs krizinin devam ettiği bugünlerde birçok büyük şirket ve kurum gibi zorluklar yaşıyor. Ancak Uzay Ajansı, görevin devam edebilmesi adına özel önlemler aldı. NASA yöneticisi Jim Bridenstine, “ISS’de ABD’nin erişimi ve varlığının devam etmesinin önemi”ne vurgu yaparak, görevin neden bu kadar önemli olduğunu ülkeleri adına vurguladı.