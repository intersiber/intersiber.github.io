---
id: 1921
title: 'Xiaomi Nefes İstatistiklerini Ölçebilecek Akıllı Maskeler Üzerinde Çalışıyor'
date: '2020-02-20T10:30:00+03:00'
author: 'Beyza Bayrakdar'
layout: post
guid: 'https://intersiber.com/?p=1921'
permalink: /xiaomi-nefes-istatistiklerini-olcebilecek-akilli-maskeler-uzerinde-calisiyor/
post_views_count:
    - '248'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/02/xiaomi-akilli-maske.png
categories:
    - 'Giyilebilir Teknoloji'
tags:
    - 'akıllı maske'
    - xiaomi
---

Xiaomi akıllı telefonların yanı sıra, yeni bir yaşam tarzı ürününü uygun bir fiyat etiketi ile tüketicilerine ulaştırmayı amaçlıyor. Görünüşe göre hava kalitesinin her geçen gün kötüye gitmesi nedeniyle Çin’deki şirketler tüketicilere yeni tip solunum maskeleri sunmak istiyor.

Çinli teknoloji devinin gündeminde bu sefer akıllı maskeler var. Xiaomi şimdi de akıllı solunum maskeleri hakkında ABD Patent ve Marka Ofisine yeni bir patent başvurusunda bulundu.

## Xiaomi akıllı maskesi ile ne kadar nefes aldığınızı takip edebilecek

Patente göre, Xiaomi’nin yeni akıllı maskesi gömülü bir hesaplama birimi içeren dört farklı modülle gelecek. Gelen bilgilere göre yerleşik sensörlerden gelen tüm verileri hesaplayacak bir işlemciye sahip olacak maske, bu verileri daha sonra bir bellek modülüne kaydedecek. Ayrıca, depolanan tüm verileri aktaracak bir bağlantı modülüne de sahip olacak olan akıllı maske tüm bunlar için dahili bataryadan güç alacak. Akıllı maske standart filtrelere de sahip olacak.

<figure class="wp-block-image size-large">![](https://intersiber.com/wp-content/uploads/2020/02/ezgif.com-webp-to-jpg-3.jpg)</figure>Xiaomi’nin akıllı maskesi kirlilik emilim miktarıyla birlikte toplam kullanım süresini kaydedebilecek. Xiaomi bunun için emilim miktarını hesaplayacak sensörler kullanacak. Elbette maske beraberinde kaydedilen ve hesaplanan verileri göndereceği bir mobil uygulamayla gelecek. Ayrıca maske, merkezi bir sunucu vasıtasıyla hava kalitesi verilerini de kullanıcılarına sunacak.

Dahası maskede solunum hacmi, toplam nefes sayısı gibi istatistikleri ölçecek çeşitli sağlık sensörlerinin olduğunu da görüyoruz. Maske ek olarak ivmeölçer ve jiroskoplar yardımıyla hareket halinde olup olmadığınızı da algılayabilecek ve şaşırtıcı bir şekilde, akciğer kapasitenizin arttığını veya azaldığını da ölçebilecek. Solunum sorunlarını belirleyen maske, mobil uygulaması sayesinde olası sağlık tavsiyelerini de kullanıcılara bildirecek.

## Maske ne zaman satışa çıkacak?

Markanın patent için başvuruda bulunmasına rağmen, her ne kadar bunun gibi akıllı bir maske görmek ilginç olacak olsa da böyle bir ürünün henüz piyasaya sürüleceği kesin değil. Özellikle Asya kıtasındaki hava kirliliği göz önüne alındığında, Xiaomi’nin akıllı maskesi ile pazara önemli bir katkı sağlaması bekleniyor.