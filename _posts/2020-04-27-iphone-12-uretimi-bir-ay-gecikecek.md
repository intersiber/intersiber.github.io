---
id: 6089
title: 'iPhone 12 Üretimi Bir Ay Gecikecek'
date: '2020-04-27T18:19:21+03:00'
author: 'Ahmet Can Bilici'
layout: post
guid: 'https://intersiber.com/?p=6089'
permalink: /iphone-12-uretimi-bir-ay-gecikecek/
post_views_count:
    - '54'
image: /wp-content/uploads/2020/04/iphone-12-uretimi-bir-ay-gecikecek.jpeg
categories:
    - Apple
tags:
    - apple
    - koronavirüs
---

Apple’ın yakın dönemde çıkması beklenen amiral gemisi modeli **iPhone 12**’nin seri üretim sürecinin yaklaşık 1 ay süre aksadığı bildirildi. Wall Street Journal, koronavirüs salgınının ardından tedarik zinciri ağı ciddi şekilde etkilenen Apple’ın, seri üretim planlarının bozulduğunu aktardı. Söylentiler aynı zamanda, Apple’ın bu yıl içerisinde 5.4, 6.1 ve 6.7 inç ekranlara sahip 4 yeni iPhone modeli tanıtacağını içeriyor.

## Yeni modeller eylül ayında tanıtılıyor

<figure class="wp-block-image size-large">![](https://intersiber.com/wp-content/uploads/2020/04/iphone-12-ne-zaman-tanitilacak.jpeg)</figure>**Apple**, **yeni** **iPhone** lansmanını genellikle Eylül ayı içinde yapıp, ay sonuna doğru da cihazları teslim etmeye başlıyor. Ancak bu uygulama, yaz aylarındaki etkin seri üretim ile yapılabiliyordu. Böylece şirket, perakendecilere iPhone’ları hızlı bir şekilde gönderebiliyordu.

Gelen bilgilere göre, seri üretimde yaşanan gecikmeler lansman tarihini etkilemeyebilir. Zira Temmuz ayından Eylül ayına kadar aralıksız, yeni telefon üretimi sürecek. Ancak seri üretimdeki gecikmenin tek etkisi, arzdaki bir kısıntı olabilir. Yani yeni telefon modelleri, satış kanallarında sınırlı sayıda yer alabilir.

## Apple’ın yaşadığı ilk tedarik sorunu değil

Her ne kadar koronavirüs pandemisi, küresel ekonomide eşi benzeri görülmemiş bir etki ortaya çıkarsa da, bu durum Apple için bir ilk değil. Daha önce Eylül 2017’de iPhone 8 ile birlikte duyurulan **iPhone X,** üretimde yaşanan aksamalar nedeniyle mağazalara Kasım ayında gelmişti. Aynı şekilde diğer bir Apple modeli olan **iPhone XR** da, Eylül 2018’de tanıtılsa da, LCD ekran üretimi ile ilgili yaşanan sorunların çözülmesinin ardından, Ekim ayında mağazalarda yer aldı.