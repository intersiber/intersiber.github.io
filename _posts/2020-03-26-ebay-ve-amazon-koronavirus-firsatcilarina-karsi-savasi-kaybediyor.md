---
id: 4311
title: 'eBay ve Amazon Koronavirüs Fırsatçılarına Karşı Savaşı Kaybediyor'
date: '2020-03-26T11:00:00+03:00'
author: 'Beyza Bayrakdar'
layout: post
guid: 'https://intersiber.com/?p=4311'
permalink: /ebay-ve-amazon-koronavirus-firsatcilarina-karsi-savasi-kaybediyor/
post_views_count:
    - '19'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/internet-alisverisi-2.jpg
categories:
    - Genel
tags:
    - amazon
    - covid-19
    - eBay
    - koronavirüs
    - 'online alışveriş'
---

Çevrimiçi pazar yerleri **eBay** ve **Amazon**, **koronavirüs** salgınını fırsata çevirmek isteyen tüccarlara karşı savaşı kaybediyor. Krizi fırsata çevirmeye çalışan çok sayıda satıcı çevrimiçi satış kanallarını adeta işgal etmiş durumda.

Ülkeler sınırlarını kapattıkça ve şehirlerde karantinalar başladıkça, hastalığı önleyici hatta iyileştirici olduğuna inanılan ürünlerin satışında oldukça artış olduğu görülüyor. Bu sonu bilinmeyen süreçte hijyen standartlarını korumak için uzmanlar tarafından kullanımı tavsiye edilen el dezenfektanları gibi bir çok ürün gelecekte tedarik endişeleri nedeniyle gereğinden fazla şekilde toplu olarak satın alınıyor. Durum böyle olunca online satıcılar, fiyatları yükselterek yüksek talep seviyelerinden faydalanmaya çalışıyor.

ABD’de 20 Mart’ta Kaliforniya Başsavcısı Xavier Becerra, Amazon, Walmart, Facebook ve Craigslist dahil olmak üzere çevrimiçi pazar yerlerinden fiyatları arttırmaya karşı önlem almak üzere harekete geçmelerini istemişti.

<figure class="wp-block-image size-full">![](images/5e4d75d1a27fc523b96db203.jpg)</figure>Bu ayın başlarında eBay, haksız fiyatlandırmayı önlemek için ABD genelinde online pazarında yüz maskesi, el dezenfektanı ve dezenfektan ürünlerini listelerden kaldırdığını açıklamıştı. Aynı zamanda Amazon, haksız fiyatlandırmaya yer olmadığını, çalışanlarının 7/24 satıcıları izlediğini ve fiyat arttırma teşebbüsünde bulunan yüz binlerce teklifi siteden kaldırdığını belirtti.

Soruşturmanın yapıldığı sırada listelerden bazı ürünler kaldırıldı, ancak bu önlemler bile bazı tüketicilerin şişirilmiş fiyatlarla ürün satın almasını durduramadı. Bunun üzerine Birleşik Krallık Rekabet ve Piyasalar Otoritesi (CMA), yatırımcılara bu tür davranışların ciddi şekilde ele alınacağı konusunda uyardı.

Her ne kadar gerek eBay ve Amazon tarafında önlemler alınıyor, otoriteler tarafından uyarılar yapılıyor olsa da salgın sebebiyle insanlar fiyatlara bakmaksızın ürün almaya devam ediyor. Koronavirüs salgını devam ettiği sürece, salgını fırsata çevirmeye çalışan satıcılar online satış kanallarını işgal etmeye devam edecek gibi görünüyor.