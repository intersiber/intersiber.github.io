---
id: 9701
title: 'Twitter Fleets Geliyor: Hikaye Formatlı İçerikler 24 Saat İçinde Kaybolacak'
date: '2020-11-17T16:57:38+03:00'
author: 'Ahmet Can Bilici'
layout: post
guid: 'https://intersiber.com/?p=9701'
permalink: /twitter-fleets-geliyor-hikaye-formatli-icerikler-24-saat-icinde-kaybolacak/
post_views_count:
    - '29'
image: /wp-content/uploads/2020/11/twitter-fleets-geliyor-hikaye-formatli-icerikler-24-saat-icinde-kaybolacak.png
categories:
    - 'Sosyal Medya'
tags:
    - hikayeler
    - twitter
    - 'twitter fleets'
    - 'twitter hikayeler'
---

Sosyal medyada önce Snapchat ile hayatımıza giren, ardından Instagram, WhatsApp ve Facebook’ta da karşımıza çıkan popüler özellik hikayeler, Twitter’a geliyor.

## Twitter bir süredir test ediyordu

Twitter, Fleets adlı hikaye formatlı paylaşım özelliğini bir süredir test ediyordu. Bu geceden itibaren Twitter’ın, hikayeler formatlı özelliğini yayınlayacağı açıklandı.

Son olarak LinkedIn’e de gelen hikayeler, hızlı tüketilen içerik konsepti ile popüler oldu ve 24 saat içinde kaybolan paylaşım modası, son birkaç yılda sosyal medyaya damgasını vurdu. Twitter’ın bir süredir İtalya, Japonya ve Güney Kore’de test ettiği özellik Türkiye ile birlikte tüm dünyada sunulacak.

Twitter’dan yapılan açıklamada, yarından itibaren tüm kullanıcılara sunulacak olan Twitter Fleets’te, zaman akışındaki bir tweeti hikayede paylaşmak mümkün olacak. Kullanıcılar, diğer bir deyişle profillerinde retweet yapmak yerine, hikayelerde de retweet yapabilecek.

## Twitter Hikayeler nasıl görünecek?

<figure class="wp-block-image size-large">![](https://intersiber.com/wp-content/uploads/2020/11/twitter-fleets-nasil-gorunuyor.png)</figure>Twitter tarafından paylaşılan görselde, **Twitter** **Fleets** paylaşımlarının Instagram hikayeleri ile çok benzer olduğu görülüyor. Tweet paylaşımlarının altına, özelleştirilmiş metinlerle mesajlar yazılabiliyor.

Sosyal medyada, “son kale düştü” yorumlarını beraberinde getiren bu özellik için Twitter kullanıcıları nasıl bir tepki verecek göreceğiz.