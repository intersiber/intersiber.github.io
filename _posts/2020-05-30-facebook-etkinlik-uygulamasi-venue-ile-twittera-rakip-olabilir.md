---
id: 7801
title: 'Facebook, Etkinlik Uygulaması Venue İle Twitter’a Rakip Olabilir'
date: '2020-05-30T10:01:14+03:00'
author: 'Ahmet Can Bilici'
layout: post
guid: 'https://intersiber.com/?p=7801'
permalink: /facebook-etkinlik-uygulamasi-venue-ile-twittera-rakip-olabilir/
post_views_count:
    - '25'
image: images/facebook-etkinlik-uygulamasi-venue-ile-twitter-a-rakip-olabilir.png
categories:
    - 'Sosyal Medya'
tags:
    - twitter
    - venue
---

**Facebook** ekibi, canlı etkinliklere odaklanan bir uygulama olan Venue’yü tanıttı. Venue’de düzenlenen önemli etkinliklerde, yorum yapmak için yetki verilmiş özel isimler anlık olarak tepki ve düşüncelerini paylaşabilecek.

## Facebook yeni ürün ekibinden art arda yeni uygulamalar

**Venue** **uygulaması**, **Facebook’un** ar-ge departmanı olan NPE tarafından çıkarıldı. NPE ekibi yakın zamanda **[CatchUp](https://intersiber.com/facebook-sesli-gorusme-uygulamasi-catchupi-tanitti/)** ve **[Collab](https://intersiber.com/facebooktan-video-olusturma-uygulamasi-collab/)** adlı uygulamaları da duyurmuştu. Şimdi de Venue uygulamasını tanıtan ekip, her ne kadar canlı etkinlikler odaklı olsa da, bir yönden Twitter’ın rakibi.

## NASCAR’da kullanılacak

<figure class="wp-block-image size-large">![](images/venue-uygulamasi-nedir-facebook.jpg)</figure>Venue uygulaması kullanıcılarla ilk olarak **NASCAR** etkinliğinde bir araya gelecek. Uygulamada herkesin tepkilerini ve düşüncelerini bir akışta sürekli olarak vermek yerine, **Venue** yalnızca yorum yapma yetkisi verilmiş gazeteci, eski sporcu ya da analist gibi isimlere yer verecek ve sosyal medyada ünlü isimler de yorumları ile katılabilecek.

Venue’de etkinlik süresince, izleyiciler için anketler düzenlenebilecek ya da soru sorulabilecek. Etkinliğin sahipleri, zaman zaman izleyicilerin de yorumlarını paylaşabileceği kısa sohbetler açabilse de, uygulamanın odağı, izleyicilerin yorum yapması üzerine değil.

## Neden Twitter’a rakip?

Venue her ne kadar tarz olarak Twitter’dan ciddi olarak ayrışsa da, canlı etkinlikler odaklı olması onu **Twitter’ın** **rakibi** yapıyor. Nitekim, canlı etkinliklerde en çok öne çıkan sosyal mecra Twitter. Twitter ekibi, özel etkinliklerle ilgili hashtagler belirleyerek, milyonlarca kullanıcının TV şovları, spor etkinlikleri ya da seçim gibi politik etkinliklerde paylaşım yapmasını sağlıyor. **Venue**, sadece ‘belli kişilerin’ yorum yapmasına olanak tanıdığı bu yeni modelde, Twitter’dan ne kadar pay alabilir, tartışılır.

31 Mayıs’ta düzenlenecek **NASCAR** etkinliğinde, Venue ilk kez karşımıza çıkacak. Uygulamayı App Store ve Google Play Store’dan indirebilirsiniz.