---
id: 9537
title: 'Ekran İçi Parmak İzi Taraması Nasıl Çalışır?'
date: '2020-11-06T23:27:23+03:00'
author: 'Ahmet Can Bilici'
layout: post
guid: 'https://intersiber.com/?p=9537'
permalink: /ekran-ici-parmak-izi-taramasi-nasil-calisir/
post_views_count:
    - '45'
image: /wp-content/uploads/2020/11/ekran-ici-parmak-izi-tarayicisi-nasil-calisir.jpg
categories:
    - 'Ne Nasıl?'
tags:
    - 'parmak izi okuyucu'
    - 'touch id'
    - 'ultrasonik parmak izi okuyucu'
---

**Ekran** **içi** **parmak** **izi** **tarama** sistemi bir sihri andıran, etkileyici bir teknoloji. Ekrana dokunursunuz, parmak iziniz okunur ve telefonun kilidi açılır… Peki ekran içi parmak izi okuma sistemi nasıl çalışıyor? Bunun arkasındaki teknolojiyi inceledik.

2013 yılında Apple iPhone 5S ile Touch ID özelliğinin gelmesiyle **parmak** **izi** **tarayıcısına** sahip ilk büyük önemli cihazla tanıştık. Apple o zamandan bu yana, özelliği yüz tanıma, yani Face ID ile değiştirmiş olsa da parmak izi tarayıcıları tüm akıllı telefonlarda bir standart haline geldi. Bazı telefonlarda bu biyometrik tarayıcılar cihazın arkasına yerleştirildi.

Son birkaç yılda ise telefon üreticileri fiziksel parmak izi tarayıcılarını kaldırmaya başladı. **Apple**, parmak izi doğrulamasını tamamen kaldırdı. Diğer üreticilerse, fiziksel pedi ekrandaki bir tarayıcı ile değiştirdi. Bu da, parmağınızı telefonun ekranında herhangi bir alana yerleştirerek kilidi açmaya olanak tanıdı.

## Ekran içi tarama işlemi nasıl çalışıyor?

<figure class="wp-block-image size-large">![](https://intersiber.com/wp-content/uploads/2020/11/ekran-ici-parmak-izi-okuyucusu-nasil-calisiyor.jpg)</figure>İster fiziksel, ister de ekran içi tasarım olsun, tarama süreci aynı ilerliyor. Ekranın belli bir bölümünün altında yer alan tarama bölümünde, kamera ya da farklı bir sensörle parmağınızın anlık görüntüsü alınır, bu veri biyometrik verilerle karşılaştırılır, eşleşme varsa telefonun kilidi açılır.

Ekran içi tarayıcılarda en büyük sorunlardan biri, tarama alanının küçük olması. Bu alan genellikle ekranın alt kısmındaki küçük bir kutu. Tarama işlemi anlık olabildiği gibi yavaş da olabilir, bu genellikle iki farklı tarama teknolojisinin içerdiği farktan kaynaklanır.

## Optik ve ultrasonik tarayıcıların farkları

İki ana ekran içi **parmak** **izi** **tarayıcısı** çeşidi vardır. Bunlar **optik** ve **ultrasonik** tarayıcılardır.

**Optik** **tarayıcılar** parmağınıza parlak bir ışık verir. Ardından ekranın altındaki bir kamerayla aydınlatılmış parmak izinizin resmini çeker ve kaydedildiğinden emin olur, ardından telefon kilidi açılır. Bazı insanlar optik tarayıcının, ultrasonik modele göre daha az güvenli olduğunu ifade ediyor. Zira bu teknikte parmak izi görüntüsünü yakalamak için basit bir kamera kullanılıyor. Ancak yine de oldukça hızlıdır. Yazılıma da bağlı olarak, en iyi fiziksel parmak izi tarayıcısı kadar hızlı olabilirler. OnePlus ve birçok orta segment akıllı telefonda optik tarayıcılar bulunur.

**Ultrasonik** **tarayıcılar**, genel olarak optiğe göre daha güvenli kabul edilir. Işık yerine 3D görüntü yakalamak için parmağınızdan seken ultrasonik ses dalgaları kullanırlar. Bu model tıbbi ultrason makinelerine benzer.

Bir parmak izinin 3D görüntüsünü taklit etmek çok daha zordur. Bu da ultrasonik tarayıcıları güvenli yapıyor. Ayrıca bu model, optik tarayıcıya göre daha çok yönlüdür. Elleriniz ıslak ya da kirli olsa dahi, bu gibi zorlu koşullarda iyi sonuç verir.