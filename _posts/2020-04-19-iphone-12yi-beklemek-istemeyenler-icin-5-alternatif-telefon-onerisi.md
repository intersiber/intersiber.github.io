---
id: 5684
title: 'iPhone 12’yi Beklemek İstemeyenler İçin 5 Alternatif Telefon Önerisi'
date: '2020-04-19T17:00:50+03:00'
author: 'Ahmet Can Bilici'
layout: post
guid: 'https://intersiber.com/?p=5684'
permalink: /iphone-12yi-beklemek-istemeyenler-icin-5-alternatif-telefon-onerisi/
post_views_count:
    - '276'
image: images/iphone-12-yi-beklemek-istemeyenler-icin-5-alternatif-telefon-onerisi.jpeg
categories:
    - Genel
tags:
    - 'akıllı telefon'
    - 'galaxy s20'
    - 'huawei p30'
    - 'iPhone 11'
    - 'iphone 12'
    - 'iphone xr'
---

Apple’ın merakla beklenen yeni amiral gemisi modeli **iPhone 12**’nin piyasaya çıkış tarihi bu yılın Eylül ayında bekleniyor. Ancak koronavirüs salgınının etkisiyle, telefonun lansmanında gecikme de söz konusu olabilir. Bir gecikme yaşanmasa dahi, Eylül ayına 5 ay gibi bir süre var.

Peki, telefon almak istiyorsanız ancak bu kadar bekleyecek zamanınız yoksa ne yapabilirsiniz? Üzülmeyin, piyasada, **iPhone 12** çıktığında ona rakip olabilecek özellikler içeren birçok harika model var.

2019’da piyasaya çıkan iPhone 11 serisi ya da Samsung’un 2020’de çıkardığı amiral gemisi Galaxy S20, Apple’ın geçtiğimiz günlerde tanıttığı iPhone SE modeli ya da olağanüstü kamera özellikleriyle öne çıkan Huawei P30 Pro gibi seçenekleri detaylı inceledik.

İşte, iPhone 12’nin sunacağı özelliklerle rakabet edebilecek kapasitede, en iyi beş alternatif **akıllı telefon önerisi.**

## iPhone 11

<figure class="wp-block-image size-large">![](images/akilli-telefon-onerisi-iphone-11.jpg)</figure>Eğer iPhone 12’yi beklemek için çok güçlü nedenleriniz yoksa, **iPhone 11** en iyi çözüm diyebiliriz. Apple’ın şu anda 11 serisindeki en iyi modeller olan Pro ve Pro Max modellerinin fiyat etiketi ise, 999 doların üzerinde fiyat etiketine sahip. Türkiye’de ise 10 bin TL’nin üzerinde bir fiyat etiketi var.

**iPhone 11 serisi**ndeki üç modelde, en standart modeli seçseniz dahi Apple kalitesini hissedeceğiniz harika özelliklerle tanışabilirsiniz. Apple’ın süper güçlü A13 Bionic çipi ve harika kamera özellikleri, sizi bu seride bekliyor. iPhone 11 fiyatı ise şu anda 6 bin 500 TL ile 7 bin TL arasında değişiyor.

## iPhone XR

<figure class="wp-block-image size-large">![](images/akilli-telefon-onerileri-iphone-xr.jpeg)</figure>iOS’tan vazgeçemeyenlere, diğer bir öneri ise iPhone XR. Konsept olarak iPhone 11’e çok benzeyen **iPhone XR**, bir yıl önce piyasaya sürülen bir model olmasına karşın, fiyat performans açısından öne çıkıyor.

Apple’a göre harika bir pil ömrü sunan telefon, aynı zamanda güçlü işlemcisi ve yüksek kaliteli ekranı ile öne çıkıyor. Tek kamera lensiyle gelen telefon, eğer görece biraz düşük bir performansı önemsemiyorsanız, iPhone 12’ye bir alternatif olabilir.

**iPhone XR** satış **fiyatı** şu anda ortalama 5 bin 800 TL civarında.

## iPhone SE 2020

<figure class="wp-block-image size-large">![](images/telefon-onerisi-iphone-se-2020.jpg)</figure>iPhone SE, Apple’ın geçtiğimiz günlerde piyasaya çıkardığı son model. 2016 yılında sunulan SE serisinin ikinci modeli olan [**iPhone SE 2020**](https://intersiber.com/yeni-iphone-se-modeli-tanitildi-ozellikleri-ve-fiyati/), A13 Bionic işlemci, 4K video, kablosuz şarj gibi harika özellikleri barındıran bir telefon. Siyah, beyaz ve Product RED kapsamında kırmızı bir seçenek sunan telefonun satış fiyatı, 5 bin 299 TL’den başlıyor.

## Samsung Galaxy S20

<figure class="wp-block-image size-large">![](images/telefon-onerileri-samsung-galaxy-s20.jpeg)</figure>**Galaxy S20**, Samsung’un S koleksiyonunun en iddialı, şüphesiz en iyi telefonu. Ancak tabii, aynı zamanda en pahalısı. Eğer iPhone 12 yerine, Samsung’a geçmek isterseniz Galaxy S20 iyi bir seçim olabilir.

120Hz ekran yenileme hızı, WQHD+ çözünürlük sunan 6.2 inç ekran yapısı ve 5G özelliği ile **Galaxy S20**, etkileyici bir model. Bunun yanı sıra güçlü kamera performansı, büyük pil kapasitesi ile S20, şu anda piyasanın en iyilerinden.

Samsung Galaxy S20’nin şu anda piyasada ortalama satış fiyatı ise 10 bin liranın üzerinde.

## Huawei P30 Pro

<figure class="wp-block-image size-large">![](images/telefon-onerisi-huawei-p30.jpeg)</figure>iPhone dışında bir modele geçmek istiyorsanız, **Huawei P30** ideal bir seçim olabilir. Huawei, yakın dönemde daha güçlü özelliklere sahip P40 modelini tanıttı ancak hem fiyatın yüksek olması hem de Google uygulamalarını içermemesi gibi eksiklikler göz önünde bulundurulduğunda, P30 da iyi bir alternatif olabilir.

**P30, Huawei**’nin amiral gemisi modeli olmasa da, harika kamera teknolojisi ve göz alıcı tasarımı ile, piyasanın hala **en iyi telefon modelleri** arasında.

P30’un şu anda ortalama fiyat etiketi ise 4 bin 800 TL civarında.