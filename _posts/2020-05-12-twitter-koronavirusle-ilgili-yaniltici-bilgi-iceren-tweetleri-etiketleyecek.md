---
id: 6761
title: 'Twitter Koronavirüsle İlgili Yanıltıcı Bilgi İçeren Tweetleri Etiketleyecek'
date: '2020-05-12T10:00:04+03:00'
author: 'Ahmet Can Bilici'
layout: post
guid: 'https://intersiber.com/?p=6761'
permalink: /twitter-koronavirusle-ilgili-yaniltici-bilgi-iceren-tweetleri-etiketleyecek/
post_views_count:
    - '41'
image: /wp-content/uploads/2020/05/twitter-koronavirusle-ilgili-yaniltici-bilgi-iceren-tweetleri-etiketleyecek.jpg
categories:
    - 'Sosyal Medya'
tags:
    - koronavirüs
---

**Koronavirüs** salgını ile mücadelede, en önemli cephelerden biri de, toplumu yanlış bilgilerle paniğe sevk eden kötü niyetli kişiler. Popüler sosyal medya platformları da bu kapsamda, mecra bazında önlemler alıyor. Gündemin nabzının attığı sosyal ağlardan **Twitter**, bugün yaptığı açıklamada şirketin koronavirüs salgını ile ilgili yanlış bilgi içeren tweetleri işaretlemek için, yeni etiketleri kullanacağını bildirdi.

**Koronavirüsle** ilgili yanlış bilgi içeren tweetlerde kullanılacak etiketler, bir tweetin yanıltıcı ya da doğrulanmamış bir iddia içerdiğini daha iyi bir şekilde anlatacak ve takipçileri, **COVID-19** ile ilgili doğru kaynaklara yönlendirecek.

**Twitter’a** göre kullanılacak etiketler, şirket tarafından özel bir sayfaya ve bilgi alınabilecek harici bir kaynağa bağlanacak. Twitter’ın kullanacağı etiketler aşağıdaki gibi görünecek:

<figure class="wp-block-image size-large">![](https://intersiber.com/wp-content/uploads/2020/05/twitter-koronavirus-yanlis-bilgi-etiketleri.png)</figure>Twitter bunun dışında, sağlık uzmanlarının COVID-19 konusundaki bilgilendirmesi ile çelişen tweetlerde de bir uyarı verecek. Bu uyarı, tweeti bir mesajla kapatarak insanları bilgilendirecek. Tweetin içeriğinin görünmesi için ayrıca tıklanması gerekecek. Bu uyarı ise, şu şekilde görünecek:

<figure class="wp-block-image size-large">![](https://intersiber.com/wp-content/uploads/2020/05/twitter-koronavirus-tweetleri-etiketleri.png)</figure>Şirket ayrıca, üç farklı kategoriyi baz alarak, yanlış ya da yanıltıcı bilgi içeren tweetler konusunda nasıl hareket edileceğini anlatan bir değerlendirme tablosu da paylaştı.

Tabloda, hangi tweetlerde etiket uygulaması, hangi tweetlerde ise kaldırma uygulanacağı aktarılıyor.

<figure class="wp-block-image size-large">![](https://intersiber.com/wp-content/uploads/2020/05/twitter-yanlis-bilgi-hesap-kapatma.png)</figure>Twitter, Şubat ayından bu yana maniple edilmiş içeriğe sahip tweetlerle ilgili yeni bir etiket uygulamasına başlamıştı. Şirket, koronavirüs süreci ile ilgili yanlış bilgi içeren tweetleri, “**zararlı etkinlik**” olarak adlandırdı ve bu içerikleri kaldıracağının sözünü verdi.