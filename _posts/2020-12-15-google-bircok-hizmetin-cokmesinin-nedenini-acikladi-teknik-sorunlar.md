---
id: 10040
title: 'Google, Birçok Hizmetin Çökmesinin Nedenini Açıkladı: Teknik Sorunlar'
date: '2020-12-15T12:01:26+03:00'
author: 'Ahmet Can Bilici'
layout: post
guid: 'https://intersiber.com/?p=10040'
permalink: /google-bircok-hizmetin-cokmesinin-nedenini-acikladi-teknik-sorunlar/
post_views_count:
    - '25'
image: /wp-content/uploads/2020/12/google-bircok-hizmetin-cokmesinin-nedenini-acikladi-teknik-sorunlar.png
categories:
    - Genel
tags:
    - google
---

Geçtiğimiz gün, aralarında YouTube’un da yer aldığı birçok Google hizmetine erişim sağlanamadı. Uzun bir süre Google hizmetlerine girilememesi, dünya genelinde soru işaretleri uyandırmıştı, şirketten konuyla ilgili açıklama geldi.

## Google Drive, Gmail, Google Arama, Google Play ve YouTube çöken servislerden

ABD’li teknoloji devi Google, geçtiğimiz gün aralarında Google Home, Haritalar, Play Store, Arama, Dökümanlar, Meet, Drive ve Gmail gibi her gün milyonlarca kişinin kullandığı bazı hizmetlerde sorun yaşadı. Google hizmetlerine giremeyen milyonlarca insan, durumun küresel çapta bir sorun olduğunu anladı.

Google’dan, konuyla ilgili bir açıklama geldi.

## ‘Kimlik doğrulama sisteminde aksaklıklar meydana geldi’

Google, erişim problemi nedeniyle basına verdiği demeçte, “Bugün, **dahili depolama kotasındaki sorunlar nedeniyle** kimlik doğrulama sisteminde aksaklıklar meydana geldi, kullanıcıların sistemde oturum açmasını gerektiren hizmetler, yüksek hata katsayısı verdi. Şu anda tüm hizmetler yeniden çalışmaya başladı”” ifadesini kullandı.

Konuyla ilgili herkesten özür dilenirken, bu durumun yeniden yaşanmaması için çalışılacağı aktarıldı.