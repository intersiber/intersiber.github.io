---
id: 8425
title: 'Ford, E-Scooter Markası Spin İle Dünyaya Açılıyor'
date: '2020-06-13T17:57:24+03:00'
author: 'Ahmet Can Bilici'
layout: post
guid: 'https://intersiber.com/?p=8425'
permalink: /ford-e-scooter-markasi-spin-ile-dunyaya-aciliyor/
post_views_count:
    - '92'
image: images/ford-e-scooter-markasi-spin-ile-dunyaya-aciliyor.jpg
categories:
    - Girişim
tags:
    - almanya
    - e-scooter
    - ford
    - spin
---

Ford, iki sene önce satın aldığı e-scooter girişimi **Spin’i**, küresel anlamda büyütmek için düğmeye bastı. Şirketin ilk olarak Almanya olmak üzere, ABD dışındaki ülkelerde büyüme hamlelerine hazırlandığını bildirildi.

## İlk durak Almanya

E-scooter girişimleri dünyanın birçok ülkesinde popülerliğini koruyor. Özellikle koronavirüs salgınının ardından, toplu taşımaya karşı yükselen endişe, e-scooter gibi bireysel ulaşım modelleri için bir itici güç olabilir değerlendirmeleri yapılıyor.

<figure class="wp-block-image size-large">![](images/ford-spin-e-scooter-sirketi-nedir-1600x1066.jpeg)</figure>**ABD’nin** San Francisco eyaletinde kurulmuş bir **e-scooter** girişimi olan Spin, 2018 yılında **Ford** bünyesine katılmıştı. ABD’de faaliyetlerini sürdüren Spin için Ford, dünyaya açılmak için düğmeye bastı.

Ford, ABD’nin ardından ilk durak olarak Almanya’yı seçti. **Almanya’nın** Köln şehrinde filosunun bir kısmını konuşlandıran Spin, Avrupa **e-scooter** pazarında yer edinmeyi amaçlıyor. Köln’ün ardından Dortmund’u hedefleyen **Spin**, Almanya’dan sonra Fransa ve İngiltere’de de pazarda yer almayı amaçlıyor.

## Koronavirüs salgını birçok e-scooter girişimini yok etti

Koronavirüs, her ne kadar bireysel ulaşımı daha da önemli kılan bir salgın olsa da, nakit dengesini sağlayamayan birçok e-scooter girişimi bu süreçte daraldı ve kapandı. **Spin**, Ford’un da desteği ile bu süreçte ayakta kalan e-scooter şirketlerinden oldu ve açıklanan veriye göre Mayıs ayında ortalama seyahat süresi, yüzde 44’lük bir artışla 24 dakikaya yükselmiş. Bu da, e-scooterın hayatın içinde daha ciddi bir yer edindiğine ilişkin önemli bir gösterge.

100 milyon dolar verilerek satın alınan Spin, görünüşe göre salgın sonrası yeni normalin, **e-scooter** pazarında önemli bir oyuncusu olmak adına hamlesini yapacak.