---
id: 7689
title: '2020&#8217;nin İlk Çeyreğinde En Çok Satan Akıllı Telefon iPhone 11 Oldu'
date: '2020-05-27T20:00:00+03:00'
author: 'Ahmet Can Bilici'
layout: post
guid: 'https://intersiber.com/?p=7689'
permalink: /2020nin-ilk-ceyreginde-en-cok-satan-akilli-telefon-iphone-11-oldu/
post_views_count:
    - '67'
image: /wp-content/uploads/2020/05/2020-nin-ilk-ceyreginde-en-cok-satan-akilli-telefon-iphone11-oldu-scaled.jpg
categories:
    - Genel
    - Mobil
tags:
    - apple
    - huawei
    - xiaomi
---

İngiliz merkezli araştırma şirketi **Omdia**, akıllı telefon pazarında, Ocak-Mart aylarında **en çok satan akıllı telefonlar**ı açıkladı. 2020’nin ilk çeyreğinde en çok satan akıllı telefon, 19,5 milyon satış adedi ile **Apple iPhone 11** oldu.

## Küresel durgunluğa karşı yüksek satış başarısı

Rapora göre **iPhone 11**, geçen yılın en çok satan akıllı telefonu olan iPhone XR’dan da iyi bir performans sergiledi. Bu yılın başında ortaya çıkan küresel salgın, dünya çapında satın alımları yavaşlatmasına ve satış kanallarına darbe vurmasına karşın, **Apple’ın** akıllı telefon modeli etkileyici bir satış performansı ortaya koydu.

## Listenin ikinci sırasında Samsung Galaxy A51 var

Yılın ilk çeyreğinde satış başarısı gösteren akıllı telefonlar arasında, iPhone 11’i, 6,8 milyon satış adedi ile Samsung Galaxy A51 ve 6,6 milyon satış rakamı ile Redmi Note 8 takip ediyor. 4. sırada Xiaomi Redmi Note 8 Pro yer alırken, 5. sırada da iPhone XR var.

<figure class="wp-block-image size-large">![](https://intersiber.com/wp-content/uploads/2020/05/en-cok-satan-akilli-telefon-modelleri-2020.jpg)</figure>## İlk 10’da Huawei yok

Samsung, 5G’li akıllı telefonlar pazarına bakıldığında, S20 serisinde ilk çeyrekte **Huawei’yi** geride bıraktı. **En çok satan 5G’li akıllı telefon**, 3,5 milyon satış adedi ile **Samsung S20+** oldu.

Küresel satış listesinde Huawei yer almıyor, ancak şirket en çok satan 5G’li telefonlar listesinde 2. ve 3. sırada.

<figure class="wp-block-image size-large">![](https://intersiber.com/wp-content/uploads/2020/05/en-cok-satan-5g-li-akilli-telefonlar-2020.jpg)</figure>Huawei, en çok satan akıllı telefonlar listesinde yer almadı. Çinli teknoloji devi, ABD tarafından kara listeye alınmış ve ABD’li şirketlerden hizmet alması engellenmişti. **Huawei’nin** yeni çıkardığı modellerde, **Google** uygulama ve hizmetleri bulunmuyor.