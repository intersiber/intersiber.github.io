---
id: 2715
title: 'Whatsapp iOS için Karanlık Mod Güncellemesi Yayınladı'
date: '2020-03-05T00:14:48+03:00'
author: 'Batuhan Şahin'
layout: post
guid: 'https://intersiber.com/?p=2715'
permalink: /whatsapp-ios-icin-karanlik-mod-guncellemesi-yayinladi/
post_views_count:
    - '110'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/03/whatsapp-ios-iphone-ipad-karanlik-mod-nasil-acilir.png
categories:
    - Mobil
tags:
    - 'ios whatsapp karanlık mod'
    - 'whatsapp karanlık mod'
    - 'whatsapp koyu tema'
---

**WhatsApp** artık son güncelleme ile **Karanlık Mod’a** sahip. iOS kullanıcıları tarafından uzun bir süredir beklenen WhatsApp karanlık mod artık tüm kullanıcılar tarafından kullanılabilir duruma geldi.

Uzun bir bekleme süresinin ardından **WhatsApp**, iOS için en son güncellemesiyle **Karanlık Modu** etkinleştirdi. Bu özellik birkaç haftadır beta sürümündeydi ancak yayınlanan son güncelleme ile herkese açık hale getirildi.

**Karanlık Mod**, oldukça aydınlık ortamlarda göz yorgunluğunu azaltmaya yardımcı olduğu için özellikle talep edilen bir özellik ve özellikle iPhone 11 Pro ve iPhone 11 Pro Max gibi OLED ekranlı telefonlarda pilin güç tüketimini hafifletebilir.

#### iPhone ve iPad’de WhatsApp Karanlık Mod Nasıl Açılır?

WhatsApp Karanlık Modu iOS sistem ayarlarına bağlıdır, yani Karanlık Mod tüm telefonunuzda etkinleştirildiğinde WhatsApp otomatik olarak Karanlık Mod’a geçer.

1. iPhone veya iPad’inizde **Kontrol Merkezi’ni** açın. iPhone X veya daha yeni bir sürümü ve iPad’i sağ üst köşesinden aşağı, iPhone 8 ve daha eski sürümlerinde ekranın altından yukarı doğru hızlıca kaydırın.
2. **Ekran parlaklık kaydırıcısını** basılı tutun veya sıkıca bastırın.
3. Özelliği açmak ve kapatmak için **Karanlık Mod’a** dokunun.

<figure class="wp-block-image size-large">![](https://intersiber.com/wp-content/uploads/2020/03/whatsapp-ios-iphone-ipad-karanlik-mod-nasil-acilir-2.jpg)</figure>Hepsi bu kadar! Bu işlemden sonra iOS’ta **Karanlık Mod** açık olduğu sürece, WhatsApp da karanlık modda olacak.