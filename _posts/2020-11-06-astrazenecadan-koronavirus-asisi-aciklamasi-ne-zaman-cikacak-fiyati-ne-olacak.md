---
id: 9530
title: 'AstraZeneca’dan Koronavirüs Aşısı Açıklaması: Ne Zaman Çıkacak, Fiyatı Ne Olacak?'
date: '2020-11-06T10:46:02+03:00'
author: 'Ahmet Can Bilici'
layout: post
guid: 'https://intersiber.com/?p=9530'
permalink: /astrazenecadan-koronavirus-asisi-aciklamasi-ne-zaman-cikacak-fiyati-ne-olacak/
post_views_count:
    - '30'
image: images/astrazeneca-dan-koronavirus-asisi-aciklamasi-ne-zaman-cikacak-fiyati-ne-olacak.jpg
categories:
    - Genel
tags:
    - astrazeneca
    - koronavirüs
---

1,2 milyon kişinin hayatını kaybetmesine neden olan koronavirüs pandemisini durdurmak adına, dünyanın birçok ülkesinde onlarca şirket koronavirüs aşısı geliştirmek için çalışıyor. Aşı çalışmaları konusunda ismi en sık duyulan şirketlerden biri **Oxford** **Üniversitesi** ile işbirliği içinde kovid-19 aşısı geliştiren **AstraZeneca**. Şirketin CEO’su, aşının ne zaman hazır olabileceği ve fiyatı konusunda açıklamalarda bulundu.

Dünya genelinde 50 milyona yakın insana bulaşan yeni tip koronavirüs (**kovid**–**19**) için **aşı** **geliştirme** yarışı birçok ülkede sürüyor. Rusya, koronavirüs için **Sputnik**–**V** adlı bir aşı geliştirmiş olsa da, yeterince testten geçmemiş bu aşı için çok fazla güven duyulmuyor.

Oxford Üniversitesi ile ortak bir aşı geliştirme çalışması içinde olan **AstraZeneca’dansa**, umutlandıran bir açıklama gedi. Şirket, aşının birkaç ay içinde çıkabileceğini belirtti.

## Aşı işe yarıyor mu?

AZD1222 kod adlı aşıyla ilgili konuşan şirket CEO’su Pascal Soriot, yazın vakalar azaldığı deneylerin yavaşladığını ancak kışın vaka artışı olduğu için, yeterli veriye ulaşabildiklerini söyledi.

Soriot, aşının işe yarayıp yaramayacağına ilişkinse “**Günün sonunda aşının henüz işe yarayıp yaramadığını hiçbirimiz bilmiyoruz**. Sonuçlar buna ve ne kadar uzun süre koruduğuna ilişkin diğer sorulara da yanıt verecek. Geniş çaplı olarak aşılama işlemine Ocak 2021’ta geçilmesi mümkün. Aralık ayında bile olabilir” dedi.

## Koronavirüs aşısının fiyatı ne olacak?

2020 bitmeden, yüz milyonlarca doz aşının üretilebileceğine vurgu yapan şirket yöneticisi, aşının fiyatına ilişkin de konuştu. Soriot, bir doz aşının 4 ya da 5 dolar olacağını, (35-40 Türk lirası) söyledi.

Klinik deneyler ve diğer testler, AstraZeneca’nın planladığı gibi giderse, önümüzdeki yıl içinde koronavirüs salgınına karşı aşı konusunda ciddi bir avantaj elde edilebilir.