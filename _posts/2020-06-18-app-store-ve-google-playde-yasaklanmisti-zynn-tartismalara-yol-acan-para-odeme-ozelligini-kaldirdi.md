---
id: 8542
title: 'App Store ve Google Play’de Yasaklanmıştı: Zynn, Tartışmalara Yol Açan Para Ödeme Özelliğini Kaldırdı'
date: '2020-06-18T14:03:31+03:00'
author: 'Ahmet Can Bilici'
layout: post
guid: 'https://intersiber.com/?p=8542'
permalink: /app-store-ve-google-playde-yasaklanmisti-zynn-tartismalara-yol-acan-para-odeme-ozelligini-kaldirdi/
post_views_count:
    - '57'
image: images/app-store-ve-google-play-de-yasaklanmisti-zynn-tartismalara-yol-acan-para-odeme-ozelligini-kaldirdi.jpg
categories:
    - 'Sosyal Medya'
tags:
    - kuashiou
    - tiktok
    - zynn
---

**Tiktok** klonu olarak ifade edilen, **Çin’li** Kuashiou şirketine bağlı video paylaşım uygulaması **Zynn**, uygulama mağazalarında hızlı bir şekilde en çok indirilenlere çıkmasını sağlayan, “üyelere para ödeme” özelliğini kaldırdı. Uygulama artık, üye olmanın yanı sıra arkadaşlarını davet edenlere, video izleyenlere para ödemiyor.

Ödeme özelliğinin **Zynncheers** adlı bir ödül sistemi ile değiştirileceği, Zynncheers ile kullanıcılara video izlediklerinde puan verileceği aktarıldı. Ancak puanlar para yerine geçmeyecek. Şirket, puanların çeşitli avantajlar ve ödüllerle değerlendirileceğini söyledi. Şirket sözcüsü, Zynncheers kullanımı için planların olduğu ve kullanıcıların geri bildirimlerinin önemsendiğini söyledi.

<figure class="wp-block-image size-large">![](images/zynn-para-odeme-ozelligi.png)</figure>## Ödeme modeli ile zirveye çıktı

Zynn, kullanıcılarına ödeme yapması ile tanındıktan sonra, App Store ve **Google** **Play’de** kısa süre içinde, en çok indirilen ücretsiz uygulamalar listesinde zirveye çıkmayı başardı. Mayıs ayında tanıtılan uygulama, mağazalarda Tiktok’u dahi geride bırakmayı başardı. Ancak uygulama, önce Google Play ardından da **App** **Store’da**, **Tiktok** içeriklerinin izinsiz alınması şikayetinin ardından, intihal nedeniyle kaldırıldı.

Uygulamanın, mağazalardan yasaklanma nedeni para ödeme modeli değildi ancak bu model tartışmaların çıkmasına neden oldu. Bazı yorumcular bunun bir piramit şeması olduğunu öne sürdü.