---
id: 4893
title: 'Koronavirüs Avcısı: Aarogya Setu Uygulaması'
date: '2020-04-02T21:00:00+03:00'
author: 'Beyza Bayrakdar'
layout: post
guid: 'https://intersiber.com/?p=4893'
permalink: /koronavirus-avcisi-aarogya-setu-uygulamasi/
post_views_count:
    - '77'
image: /wp-content/uploads/2020/04/Hindistan-Hukumeti-Aarogya-Setu-scaled.jpg
categories:
    - Genel
tags:
    - 'aarogya setu'
    - koronavirüs
    - 'koronavirüs uygulaması'
---

Aarogya Setu uygulaması, **COVID-19** bulaşmış bir kişinin yakınında olup olmadığınızı akıllı telefonunuzun konum verilerini ve Bluetooth’unu kullanarak kontrol ediyor.

Hindistan hükümeti, koronavirüs salgını hakkında farkındalığı yaymak için **MyGov** uygulaması kullanıyor. Bununla birlikte, şimdi, Covid-19 virüslü bir kişinin yakınında olup olmadığınızı kontrol etmek ve enfeksiyonları daha aktif ve doğru bir şekilde izleyebilmek için **Aarogya Setu** adlı özel bir koronavirüs izleme uygulaması yayınladı. İlk olarak **The Next Web** tarafından tespit edilen uygulama, Hindistan’da bilinen vakaların kayıtlı olduğu veri tabanına bakarak risk altında olup olmadığınızı belirliyor.

<figure class="wp-block-image size-large">![](https://intersiber.com/wp-content/uploads/2020/04/arogya-setu-1-1600x900.jpg)</figure>Uygulama ilk kurulumda, bir dil seçmenizi ve verileri izlemek için Bluetooth ve GPS kullanma iznine izin vermenizi istiyor. Konum verilerini kişinin tam olarak nerede olduğunu belirlemek için kullanılırken hastalık bulaşmış kişiden 6 metrelik bir mesafe içinde olup olmadığınızı kontrol etmek için **Bluetooth** bağlantısını kullanıyor. Buna dayanarak, ‘yüksek risk altında’ olup olmadığınızı gösteriyor ve yüksek riskli bir bölgede olmanız durumunda bir test yaptırmanızı söyleyip yakındaki bir test merkezinden randevu almanız için 1075 numarasını aramanızı öneriyor.

Buna ek olarak, **Aarogya Setu uygulaması** aynı zamanda koronavirüs salgınına yakalanmayı nasıl önleyeceğinize dair bilgiler de veriyor. Uygulama, Covid-19 için test sonucunuzun pozitif olması durumunda veya test sonucu pozitif olan kişiyle iletişim halinde olmanız durumunda verilerinizi hükümetle paylaşıyor. Ancak, uygulamanın gizlilik politikası verilerin üçüncü taraf kullanıcılar tarafından paylaşılmasını önlüyor.

<figure class="wp-block-image size-large">![](https://intersiber.com/wp-content/uploads/2020/04/arogya-setu-uygulamasi-1600x900.jpg)</figure>Uygulama, koronavirüs üzerindeki temel sorularınızı yanıtlayan ve belirtilerin olup olmadığını belirleyen bir sohbet botu da içeriyor. Hindistan’daki her eyalet için yardım hattı numaraları veriyor.

Uygulamayı Andoid kullanıcıları **Google Play Store**‘dan**,** Iphone kullanıcıları ise **App Store**’dan indirebiliyor.