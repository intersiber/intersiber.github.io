---
id: 8506
title: 'HTC, U20 5G İle 5G Dünyasına Adım Attı'
date: '2020-06-16T19:12:32+03:00'
author: 'Ahmet Can Bilici'
layout: post
guid: 'https://intersiber.com/?p=8506'
permalink: /htc-u20-5g-ile-5g-dunyasina-adim-atti/
post_views_count:
    - '64'
image: /wp-content/uploads/2020/06/htc-u20-5g-ile-5g-dunyasina-adim-atti.jpg
categories:
    - Mobil
tags:
    - htc
---

**HTC**, şirketin ilk **5G** altyapılı akıllı telefonu da dahil olmak üzere bazı yeni ürünlerinin tanıtımını yaptı. HTC U20 5G ve HTC Desire 20 Pro, Tayvanlı tüketicilere sunulacak. 5G akıllı telefon pazarına adım atacağına dair yorumların yapıldığı HTC, bu iddiaları doğruladı ve yeni ürünlerini sundu.

## HTC U20 5G özellikleri

**HTC’nin** ilk **5G’li** akıllı telefonu olan U20 5G, 32 megapiksel selfie kamerasına ve 6.8 inç full HD LCD ekrana sahip. Telefonun ana kamera sensörü 48 megapiksel olurken, 8 megapiksel ultra geniş ve 2 megapiksel derinlik sensörüne sahip. Telefonda ayrıca, arka kısımda bir parmak izi sensörü de bulunuyor.

<figure class="wp-block-image size-large">![](https://intersiber.com/wp-content/uploads/2020/06/htc-u20-5g-ozellikleri.jpg)</figure>**Qualcomm’un** orta segmentli **Snapdragon** **765G** işlemcisine sahip olan telefon, 5000 mAh pil kapasitesine sahip. 8 GB RAM’e sahip telefon, 256GB depolama alanı sunuyor.

1 Temmuz’da Tayvan’da ön siparişe açılacak olan telefonun fiyatının 640 dolar, yani 4380 TL olması bekleniyor.

**HTC** **Desire** **20** **Pro** modeli ise, 5G desteği olmayan bir model olarak sunuldu. Snapdragon 665 işlemciden güç alan telefon, 6GB RAM ve 128GB depolama alanına sahip. 6.5 inç ekranı bulunan Desire 20 Pro da, 5000 mAh batarya kapasitesine sahip olacak. Telefonun fiyatının yaklaşık 300 dolar, yani 2050 TL olması bekleniyor.