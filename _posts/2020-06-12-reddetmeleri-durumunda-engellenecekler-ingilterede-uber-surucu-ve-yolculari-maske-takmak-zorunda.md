---
id: 8400
title: 'Reddetmeleri Durumunda Engellenecekler: İngiltere’de Uber Sürücü ve Yolcuları Maske Takmak Zorunda'
date: '2020-06-12T18:31:24+03:00'
author: 'Ahmet Can Bilici'
layout: post
guid: 'https://intersiber.com/?p=8400'
permalink: /reddetmeleri-durumunda-engellenecekler-ingilterede-uber-surucu-ve-yolculari-maske-takmak-zorunda/
post_views_count:
    - '26'
image: images/reddetmeleri-durumunda-engellenecekler-ingiltere-de-uber-surucu-ve-yolculari-maske-takmak-zorunda.jpeg
categories:
    - Genel
tags:
    - ingiltere
    - koronavirüs
    - UBER
---

**Koronavirüs** salgınının en çok etkilediği sektörler içinde, ulaşım hizmetleri yer alıyor. Uber de, salgının etkisini sertleştirdiği Mart ayından bu yana çok ciddi bir müşteri ve gelir kaybı yaşadı, ciddi oranda personel çıkartmak zorunda kaldı. Normalleşme adımlarının atıldığı bugünlerde, şirket önemli önlemler alıyor. **Uber**, **İngiltere’de** 15 Haziran Pazartesi gününden itibaren hem yolcu hem de sürücülerin maske takması zorunluluğunu getirdi.

## Maske takmayan yolcular hizmet alamayacak

<figure class="wp-block-image size-large">![](images/uber-suruculeri-maske-takmak-zorunda-koronavirus-onlemi.jpg)</figure>**Uber** kullanıcıları **maske** takmamaları durumunda, sürücüler herhangi bir yaptırımla karşılaşmadan hizmet vermeme hakkına sahip olacak.

Sürücüler öte yandan, Londra’da maske taktıklarını kanıtlamak zorunda. Uber sürücülerin maske takıp takmadığını kontrol etmek için bir nesne tanıma özelliği kullanacağını açıkladı. Bir **Uber** sözcüsü, “Maske doğrulama aracımız, nesne tanıma teknolojisi kullanıyor. Sürücüler yalnızca maske taktığı algılandığında çevrimiçi olmalarına izin veriliyor” dedi. Sürücülerin incelenmesi için yolcuların gönderdiği geri bildirimlerin de dikkate alınacağı ifade edildi.

Sürücülere araçları düzenli olarak dezenfekte etmeleri sadece önerilmiyor, aynı zamana kontrol de ediliyor. Uber tarafından otomobile binmeden önce, sürücülere ellerini yıkamaları ve aracı havalandırmaları tavsiye edildi.

Uber, Mart ayında iş hacminin **yüzde 70** oranında düştüğünü açıklamıştı. İngiltere, 40 binin üzerinde can kaybı ile koronavirüs salgınının en ciddi sonuçları gösterdiği ülkeler arasında yer alıyor.