---
id: 4006
title: 'Türkiye&#8217;de E-Ticaret Satışları Arttı'
date: '2020-03-22T11:00:00+03:00'
author: 'Beyza Bayrakdar'
layout: post
guid: 'https://intersiber.com/?p=4006'
permalink: /turkiyede-e-ticaret-satislari-artti/
post_views_count:
    - '23'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/03/e-ticaret.jpg
categories:
    - Genel
tags:
    - e-ticaret
    - koronavirüs
    - 'online alışveriş'
    - türkiye
---

Virüsten korunmak için evlerinde kendilerini karantinaya alan halk ihtiyaçlarını **online alışveriş** sitelerinden tedarik ediyor. Salgın sebebiyle e-ticaret satışlarında artış yaşanmaya devam ediyor.

GittiGidiyor Genel Müdürü, eBay MENA Bölge Direktörü ve TOBB E-Ticaret Meclisi Başkanı Öget Kantarcı, “Koronavirüsün yayılımını azaltmaya yönelik alınan tedbirler doğrultusunda biz de dahil olmak üzere birçok şirket evden çalışmaya başladı. İnsanların kalabalık ortamlarda bulunmamasına dair önerilerle evden çıkanların azalması doğrultusunda vatandaşların e-ticarete yöneldiğini görüyoruz. Kısacası evde çalışma uygulamalarının yaygınlaşmasıyla güncel ihtiyaçların internetten giderildiğini söylemek mümkün.” dedi.

<figure class="wp-block-image size-full">![](https://intersiber.com/wp-content/uploads/2020/03/e-ticaret-amazon-siparis.jpeg)</figure>Bunlara ek olarak temizlik ve hijyen ürünlerinde, paketli gıdaların satışında oldukça artış olduğunu belirten Kantarcı, “Buna göre 9-16 Mart tarihleri arasında, bir önceki haftaya göre kolonya satışı 34 kat, steril eldiven 19 kat, el dezenfektanı 10 kat, sabun 4 kat, medikal maske 4 kat, tuvalet kağıdı satışı ise 3.5 kat arttı. Bebek bezi satışlarında da yüzde 30 artış yaşandı. Gıda ürünlerinde ise sıvı yağ satışı 5 kat, bulgur ve pirinç satışları ise 3 kat artış gösterdi. ” dedi.

Ülkemizde olduğu gibi Dünya’nın dört bir yanında yeni tip koronavirüs salgını nedeniyle online alışverişe talep artmış durumda. E-ticaret şirketi Amazon’un Dünya Operasyonlarından Sorumlu Kıdemli Başkan Yardımcısı Dave Clark yaptığı blog paylaşımında, salgınla birlikte e-ticarete olan talebin önemli bir şekilde arttığını ve işgücü ihtiyacının doğduğunu belirtti. Söz konusu talep artışını karşılayabilmek için depo merkezleri ve dağıtım ağında tam ve yarı zamanlı çalışacabilecek 100 bin yeni personel alınacağı [bildirildi](https://intersiber.com/amazondan-yeni-karar-100-bin-yeni-calisan-alacak/).