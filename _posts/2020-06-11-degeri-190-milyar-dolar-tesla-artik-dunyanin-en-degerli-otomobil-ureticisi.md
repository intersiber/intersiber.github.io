---
id: 8339
title: 'Değeri 190 Milyar Dolar: Tesla, Artık Dünyanın En Değerli Otomobil Üreticisi'
date: '2020-06-11T10:00:13+03:00'
author: 'Ahmet Can Bilici'
layout: post
guid: 'https://intersiber.com/?p=8339'
permalink: /degeri-190-milyar-dolar-tesla-artik-dunyanin-en-degerli-otomobil-ureticisi/
post_views_count:
    - '91'
image: /wp-content/uploads/2020/06/degeri-190-milyar-dolar-tesla-artik-dunyanin-en-degerli-otomobil-ureticisi.jpeg
categories:
    - 'Elektrikli Otomobil'
tags:
    - 'elon musk'
    - tesla
---

**Tesla** **hisseleri**, borsada 1000 dolar seviyesini geçti ve bir rekor kırdı. Bu seviyenin anlamı artık Tesla, dünyadaki herhangi bir otomobil üreticisinden daha değerli.

<figure class="wp-block-image size-large">![](https://intersiber.com/wp-content/uploads/2020/06/tesla-hisseleri-rekor.png)</figure>Kuruluşundan bu yana, bu yıl kar elde etmeye başlayan ve elektrikli otomobil üretiminde, sektörü baz alırsak yeni sayılabilecek bir oyuncu olan Tesla, **190** **milyar** **dolar** piyasa değerine ulaştı. **Toyota**, Volkswagen Grubu, Honda ve Daimler piyasa değeri olarak Tesla’nın arkasında. Aşağıdaki tabloda, dünyanın en değerli 25 otomobil üreticisinin piyasa değerlerini görebilirsiniz:

<figure class="wp-block-image size-large">![](https://intersiber.com/wp-content/uploads/2020/06/dunyanin-en-degerli-otomobil-ureticileri.png)</figure>**Tesla’nın** atağı, ABD’li diğer otomobil üreticileri **GM**, **Ford** ve **FCA** ile olan farkı biraz daha açtı. GM bugün itibariyle 41, Ford 27, FCA ise 20 milyar dolar değere sahip. Tesla an itibariyle, üç rakibinin toplam değerinden de fazla bir piyasa değerine ulaştı.

## CEO Elon Musk’a 700 milyon dolarlık alım opsiyonu

Otomobil üreticisi ile CEO Elon Musk arasındaki anlaşma kapsamında, şirketin belli hedefleri tutturması durumunda Musk’a belli bir fiyattan hisse alım olanağı sunulacaktı. Musk yakın zamanda, operasyonel hedefler gerçekleştiği için 700 milyon dolarlık bir hisse alım şansı elde etti.

## Şirketin yükselişine şüpheli yaklaşım

Bazı analistler, **Tesla’nın** **piyasa** **değerinin** bu denli yükselmesinin mantıklı olmadığını ve orta vadede hisselerin 350 dolar ortalamasına gerileyeceğini söylemişti. Ancak Tesla, yakın dönemdeki hisse tırmanışı ile, analistleri yanılttı. Bunun da ilginci, **CEO** **Elon** **Musk** da attığı bir tweette, şirketin hisselerinin neden bu kadar yüksek olduğunu anlamadığını söylemişti. Tweetin ardından Tesla, sert bir düşüş yaşamıştı…