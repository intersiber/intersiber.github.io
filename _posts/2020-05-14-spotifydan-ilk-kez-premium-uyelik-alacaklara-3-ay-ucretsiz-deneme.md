---
id: 6912
title: 'Spotify&#8217;dan İlk Kez Premium Üyelik Alacaklara 3 Ay Ücretsiz Deneme'
date: '2020-05-14T14:00:32+03:00'
author: 'Ahmet Can Bilici'
layout: post
guid: 'https://intersiber.com/?p=6912'
permalink: /spotifydan-ilk-kez-premium-uyelik-alacaklara-3-ay-ucretsiz-deneme/
post_views_count:
    - '143'
image: /wp-content/uploads/2020/05/spotify-dan-ilk-kez-premium-uyelik-alacaklara-uc-ay-ucretsiz-deneme.jpeg
categories:
    - Genel
tags:
    - spotify
---

**Spotify**, **premium** abone sayısını artırmak için iki yeni fırsat sunacağını duyurdu.

Spotify, ilk kez premium abonelik alacak kullanıcılarına, 30 Haziran’a kadar geçerli olmak üzere **üç ay ücretsiz üyelik** sunacak. Bu fırsat bireysel üyeliklerin yanı sıra, öğrenci ve aile abonelik modellerinde de geçerli olacak. Bunun yanı sıra, 14 Nisan’dan önce premium aboneliklerini iptal eden kullanıcılar da, 3 ay için 9,99 dolarlık premium üyelik alarak, yüzde 60’ın üzerinde bir fiyat avantajı elde edebilirler.

Şirketin bu planı, koronavirüs salgını sürecinde abonelik gelirlerini koruma adına bir hamle olarak değerlendirildi. Spotify’ın gelirleri, premium abonelikler dışında, ücretsiz aboneler üzerinden kısmen reklamlardan geliyor. Koronavirüs salgınının ardından, birçok endüstride olduğu gibi dijital reklam endüstrisinde de reklam gelirlerinde bir düşüş yaşanıyor. **Spotify**, bu **kampanya** ile premium üyelik gelirini artırmayı amaçlıyor.

## Premium aboneliğini durduran her 6 kişiden biri COVID-19’u sebep gösterdi

<figure class="wp-block-image size-large">![](https://intersiber.com/wp-content/uploads/2020/05/spotify-premium-abonelik-indirim-firsatlari.jpeg)</figure>Spotify, son çeyrekteki finansal performans raporunda, premium üyeliklerini iptal eden kullanıcıların sayısının çok fazla olmadığını ifade etti. Ancak araştırmalara göre, **ABD’de** **Spotify** premium üyeliğini iptal eden her 6 kişiden biri, sebep olarak **koronavirüs** salgınını gösterdi. İnsanlar, ekonomik durumları daha iyi bir noktaya gelince premium üyeliği yeniden alacaklarını belirtirken, işsizlik oranı arttıkça ve gelir düzeyi düştükçe bu durum gitgide zorlaşacak gibi görünüyor. Sadece ABD’de, son birkaç ayda işsizlik maaşına başvuranların sayısı 30 milyonu geçmişti.

**Spotify’ın** üç ay ücretsiz **premium** **üyelik** **deneme** süreci, insanların bu modele biraz daha fazla ilgi göstermesini sağlayabilir.

Spotify premium üyelik modellerini incelemek için, [spotify.com/premium](http://spotify.com/premium) adresine gidebilirsiniz.