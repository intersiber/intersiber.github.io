---
id: 5533
title: 'Youtube’dan KOBİ’ler İçin Video Oluşturma Aracı: Youtube Video Builder'
date: '2020-04-16T13:30:58+03:00'
author: 'Ahmet Can Bilici'
layout: post
guid: 'https://intersiber.com/?p=5533'
permalink: /youtubedan-kobiler-icin-video-olusturma-araci-youtube-video-builder/
post_views_count:
    - '73'
image: images/youtube-dan-kobi-ler-icin-video-olusturma-araci-youtube-video-builder.png
categories:
    - Genel
tags:
    - google
    - youtube
---

Youtube, küçük işletmelerin basit bir şekilde video reklam oluşturmasını sağlamak için, bir video oluşturma aracını yayınladı.

## Test sürecindeydi

Youtube, küçük işletmelerin video içerik oluştururken ve video reklam içerikleri yayınlarken, hızlı ve basit bir deneyimle ihtiyaçlarına yanıt alabilecekleri **Youtube Video Builder** aracını yayına aldı. Youtube, birkaç aydır test sürecinde olan aracın, koronavirüs salgını esnasında online reklam dışındaki reklam faaliyetlerini sonlandırmak zorunda kalan işletmelere yardımcı olmak amacı ile öne alındığını aktardı.

Beta sürecinde, aralarında Havenly ve Central Market gibi işletmeler tarafından kullanılan Youtube Video Builder, bugün itibariyle tüm işletmelere kapılarını açtı.

Youtube’un reklam departmanında ürün yöneticisi olarak çalışan Ali Miller, konuyla ilgili yaptığı açıklamada “Video Builder’ın, video içeriklerine ihtiyaç duyan her segmentte işletme için faydalı olabileceğini düşünüyoruz” ifadesini kullandı.

## Video Builder’ı nasıl kullanabilirsiniz?

<figure class="wp-block-image size-large">![](images/youtube-video-builder-nasil-kullanilir.png)</figure>İşletmeniz için **Youtube Video Builder**’ı kullanmak istiyorsanız öncelikle bir Google hesabına sahip olmanız gerekli. Araçla oluşturduğunuz videoyu yayınlama sürecinde ise Youtube kanalınız olması gerekiyor. Google hesabınız yoksa, mevcut bir eposta hesabınızı Google hesabına bağlama şansınız var.

Google, yaptığı açıklamada beta sürümü için başvuru formunu doldurarak talep gönderilebiliyor. Forma kısa süre içinde yanıt verileceği aktarılıyor.

Araca erişim sağladıktan sonra ise, oldukça basit bir kullanım sunuyor. Youtube Video Builder ile, işletmeniz için statik görselleri ve metinleri hareketli animasyonlara çevirebilir, Youtube’un videolar için kullanıma sunduğu ücretsiz müzik kütüphanesindeki seçenekleri ekleyebilirsiniz.

6 saniyelik ya da 15 saniyelik oluşturulabilen kısa reklam videoları, markanızın Youtube kanalında yayınlanıyor. Reklam videonuz yayına girdikten sonra, videoyu kod ile web sitenize gömebilir ya da sosyal medyada paylaşabilirsiniz. Youtube videonuzu, **Google Ads** üzerinden kolay bir şekilde öne çıkarabilirsiniz. İşletmeler için birçok ücretsiz video düzenleme aracı olsa da Video Builder, dünyanın en popüler reklam ağlarından Google Ads ile entegrasyon avantajından ötürü, birçok işletmenin tercihi olacak gibi görünüyor.