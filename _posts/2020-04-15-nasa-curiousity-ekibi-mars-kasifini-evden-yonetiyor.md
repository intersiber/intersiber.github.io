---
id: 5471
title: 'NASA Curiousity Ekibi, Mars Kaşifini Evden Yönetiyor'
date: '2020-04-15T13:02:59+03:00'
author: 'Ahmet Can Bilici'
layout: post
guid: 'https://intersiber.com/?p=5471'
permalink: /nasa-curiousity-ekibi-mars-kasifini-evden-yonetiyor/
post_views_count:
    - '11'
image: images/nasa-curiousity-ekibi-uzay-kasifini-evden-yonetiyor.jpg
categories:
    - Uzay
tags:
    - curiosity
    - mars
---

2,5 milyar dolarlık maliyetiyle dudakları uçuklatan, NASA’nın Mars keşif aracı Curiousity’yi, 225 milyon kilometre uzaklıktaki gezegenin etrafında sürmek pek kolay olmasa gerek. Her ne kadar bazı soru işaretlerini beraberinde getirse de, NASA’nın **Curiousity** ekibinin bunu yaptığı ortaya çıktı.

Amerikan Ulusal Havacılık ve Uzay Dairesi, Curiousity ekibinin, bünyesinde yüzlerce insanın yer aldığı, devam eden bu önemli görevi sürdürürken, içinde bulunduğumuz duruma nasıl uyum sağladığını paylaştı.

Ekip lideri Alicia Allbaugh, konuyla ilgili “Hepimiz genellikle bir odadayız ve ekranları, görüntüleri ve verileri paylaşıyoruz” ifadesini kullandı. Allbaugh ayrıca, “Her an yaklaşık 15 sohbet kanalını izliyorum. Normalde olduğundan daha fazla yer değiştirmek, esnek olmak zorundayım” dedi.

Tabii ki görev kapsamında video görüşmeleri de var. Hatta bazen aynı anda birkaç tane… Daha önce yüksek performanslı iş istasyonlarında gerçekleştirilen görüşmeler, artık dizüstü bilgisayarlarla gerçekleşiyor. Yaşanan karmaşıklığın, planlama sürecini eskiye göre biraz daha verimsiz hale getirmesine karşın görev sürüyor ve sonuçlar gelmeye devam ediyor.

<figure class="wp-block-image size-large">![](images/nasa-curiousity-mars-kesif-araci.jpeg)</figure>Mart ayının ortasında, Kaliforniya’daki ofisler tamamen boşaltıldı ve diğer saha çalışmaları da askıya alındı. Ancak **Mars** yüzeyindeki görevini sürdüren **Curiousity**’den veriler gelmeye devam ediyor. Curiousity yine bir kayaya kadar ilerledi, bir örnek aldı ve ekiple paylaştı.

Görev devam ediyor!