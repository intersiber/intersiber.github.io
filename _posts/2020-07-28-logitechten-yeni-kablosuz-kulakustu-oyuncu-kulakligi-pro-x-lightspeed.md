---
id: 9226
title: 'Logitech&#8217;ten Yeni Kablosuz Kulaküstü Oyuncu Kulaklığı: Pro X Lightspeed'
date: '2020-07-28T18:33:50+03:00'
author: 'Beyza Bayrakdar'
layout: post
guid: 'https://intersiber.com/?p=9226'
permalink: /logitechten-yeni-kablosuz-kulakustu-oyuncu-kulakligi-pro-x-lightspeed/
post_views_count:
    - '72'
image: /wp-content/uploads/2020/07/logitechten-yeni-kablosuz-kulakustu-oyuncu-kulakligi-pro-x-lightspeed.jpg
categories:
    - 'Giyilebilir Teknoloji'
tags:
    - logitech
    - 'Logitech Pro X Lightspeed'
    - 'Pro X Lightspeed'
---

Video oyun sektörünün gelişmesiyle birlikte gelişmeye devam eden oyuncu ekipmanlarına bir yenisi daha katıldı. **Logitech**, oyun oynarken oyuncuların arkadaşlarıyla iletişimi sağlayan, oyunun sesini daha iyi algılamalarına imkan tanıyan yeni kablosuz kulaküstü oyuncu kulaklığını tanıttı.

**Pro X Lightspeed** olarak adlandırılan kulaklık geçen sene piyasaya sürülen Pro X kulaklığının **kablosuz** versiyonu olarak karşımıza çıktı.

<figure class="wp-block-image size-large">![](https://intersiber.com/wp-content/uploads/2020/07/Logitech-Pro-X-Lightspeed-1600x1200.jpg)</figure>2019 yılında piyasaya sürülen modelle benzer tasarıma sahip olan **Pro X Lightspeed**, alüminyum ve çelik materyallerle tasarlanmış. **USB-C** ile şarj edilebilen kulaklıklar **20** saatin üzerinde pil ömrü vaat ediyor. Kulaklıklar **2.4 GHz USB-A** alıcıları ile **13** metreye kadar kesintisiz bağlantı imkanı sunuyor.

**Pro X Lightspeed**, **50 mm PRO-G** sürücüleri ile kullanıcılarına iyi bir ses deneyimi sunuyor. Kulaklıkların bilgisayarla bağlantısı  **2.4 GHz**‘lik **USB Type-A** adaptörü ile yapılıyor. **DTS Headphone: X 2.0** destekli kulaklık, **Blue VO!CE** yazılımlı mikrofon ile birlikte geliyor.

<figure class="wp-block-image size-large">![](https://intersiber.com/wp-content/uploads/2020/07/Logitech_G_PRO_Wireless_Headset-1600x1048.jpg)</figure>Kulaklığın sol tarafına mikrofonu açma ve kapama, ses kontrol tekerleği, bağlantıyı açma ve kapama butonları yerleştirilmiş.

Kulaklıklar kutusundan **deri** kulak yastıkları takılı olarak çıkıyor. Ancak deri yapısını beğenmeyenler için kutuda bir çift **kadife** kulak yastığı da bulunuyor. Mikrofonu çıkartılabilen yapıda olan kulaklıkların kutusunda bir de **çanta** yer alıyor. **Pro X Lightspeed**‘in piyasa fiyatı ise **199.99$** olarak belirlendi.