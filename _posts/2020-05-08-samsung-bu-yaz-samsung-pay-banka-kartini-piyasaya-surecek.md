---
id: 6588
title: 'Samsung Bu Yaz Samsung Pay Banka Kartını Piyasaya Sürecek'
date: '2020-05-08T18:28:00+03:00'
author: 'Beyza Bayrakdar'
layout: post
guid: 'https://intersiber.com/?p=6588'
permalink: /samsung-bu-yaz-samsung-pay-banka-kartini-piyasaya-surecek/
post_views_count:
    - '39'
image: /wp-content/uploads/2020/05/samsung-bu-yaz-samsung-pay-banka-kartini-piyasaya-surecek.png
categories:
    - Genel
tags:
    - 'samsung pay'
---

**Samsung**, kullanıcılarına sanal ön ödemeli kart sunmaktan daha fazlasını yapmak istiyor. Şirket, nakit yönetimi hesabı tarafından desteklenen **yenilikçi** bir banka kartı ile yeni bir deneyim sunarak **Samsung Pay’**ı bu yaz büyütmeyi planlıyor.

**Samsung Pay**‘in Kuzey Amerika başkan yardımcısı ve genel müdürü **Sang Ahn,** yayınladığı bir blog yazısında Samsung’un kişisel finans şirketi **SoFi** ile birlikte nakit yönetim hesabı tarafından desteklenecek bir **banka kartı** piyasaya süreceğini duyurdu.

<figure class="wp-block-image size-large">![](https://intersiber.com/wp-content/uploads/2020/05/samsung-pay-1600x900.jpg)</figure>Ahn’a göre Samsung ayrıca “**mobil para yönetim platformu**” üzerinde çalışıyor. Paylaştığı yazısında, para yönetimi platformunun veya yaklaşan banka kartının hangi özelliklere sahip olacağı hakkında bilgi paylaşımında bulunmayan Ahn, Samsung’un önümüzdeki haftalarda daha fazla ayrıntı paylaşacağını belirtti.

**Apple**, Apple Card olarak adlandırılan kredi kartlarını Goldman Sachs ile ortak olarak Ağustos 2019’da piyasaya sürmüştü. **Google**‘ın da kendine ait bir banka kartı üzerinde de çalıştığı söylentileri dolaşıyorken **Samsung**‘un bu tür ödeme kartı sunması şaşılacak bir hareket değil. Ayrıca şirket bu ödeme kartları ile **covid-19** nedeniyle akıllı telefon satışlarında görülen düşüşü dengeleyebilecek güvenilir bir gelir kaynağı sağlayabilir.