---
id: 5411
title: 'Koronavirüs Türkiye e-ticaret pazarını nasıl etkiledi?'
date: '2020-04-13T22:39:07+03:00'
author: 'Ahmet Can Bilici'
layout: post
guid: 'https://intersiber.com/?p=5411'
permalink: /koronavirus-turkiye-e-ticaret-pazarini-nasil-etkiledi/
post_views_count:
    - '76'
image: /wp-content/uploads/2020/04/koronavirus-turkiye-e-ticaret-pazarini-nasil-etkiledi.png
categories:
    - Genel
tags:
    - e-ticaret
    - ideasoft
    - koronavirüs
---

Dünya genelinde 2 milyona yakın insana bulaşan ve milyarlarca insanı etkileyen **koronavirüs** salgını, etkisini **e-ticaret** pazarında da gösterdi. Hazır e-ticaret paketleri alanında faaliyet gösteren şirketlerden IdeaSoft, e-ticaret sitelerinin siparişlerini anlık olarak takip ederek, 3 ay önceki dönemle kıyasladı. Şirketin raporu, Türkiye’de koronavirüsün, e-ticaret alanına nasıl yansıdığını gözler önüne serdi.

## Tüketiciler fiziki temastan kaçındı, e-ticarete yöneldi

Salgın, milyonlarca kişinin satın alım alışkanlıklarında değişimlerin yaşanmasına neden oldu. Bu değişimlerin en başında ise, fiziki temas gerektiren faaliyetler var. Kaldı ki, gelen son yasaklarla birlikte tüketicilerin gidebileceği çok fazla mağaza da kamadı. Koronavirüs pandemisi, online satın alım alışkanlıklarını etkilerken, belli ürün gruplarına olan ilgiyi çok yoğun şekilde artırdı. Belli ürün grupları ise, önümüzdeki birkaç ayın belirsizliğinden ötürü eskisi kadar rağbet görmüyor.

## Dezenfektan satışlarında yüzde 5400 artış

**Koronavirüsün** en önemli etkisi, hijyen ürünlerine olan olağanüstü talep oldu. Marketlerde uzun bir süre bulunamayan kolonyalar, **e-ticaret** siteleri üzerinden en çok talep gören ürünler oldu. IdeaSoft’un açıkladığı verilere göre dezenfektan satışları yüzde 5413 arttı.

Gelen yoğun talep, fiyatlarda da etkisini gösterdi. Maske fiyatları Mart ayında, Ocak ayına göre yüzde 500’den fazla artarken ateş ölçer fiyatları ise yüzde 139 arttı. Ayrıca internetten satın alınan maske, kolonya, eldiven ve ıslam mendil gibi ürünlerin sayısının da, 6,5 kat arttığı ifade edildi.

<figure class="wp-block-image size-large">![](https://intersiber.com/wp-content/uploads/2020/04/turkiye-de-covid-19-un-e-ticarete-etkisi-985x1600.png)</figure>## Anlık satış takibi: Şu anda ne alınıyor?

IdeaSoft, anlık olarak satın alınan ürünlerin takip edilebilmesi adına bir site açtı ve sitede, hangi şehirden o anda hangi ürünün satın alındığı görülebiliyor. Bunun dışında anlık satış takibi sitesinde, 8 binin üzerindeki siteden elde edilen verilerle, 2020 yılında şu ana kadar satılan toplam ürün sayısı da yer alıyor. An itibariyle, IdeaSoft’un bu yıl satıldığını paylaştığı ürün sayısı 10 milyon 899 bin.