---
id: 7805
title: 'Chrome, Kötüye Kullanılan Bildirimleri Otomatik Olarak Engelleyecek'
date: '2020-05-30T13:05:26+03:00'
author: 'Ahmet Can Bilici'
layout: post
guid: 'https://intersiber.com/?p=7805'
permalink: /chrome-kotuye-kullanilan-bildirimleri-otomatik-olarak-engelleyecek/
post_views_count:
    - '66'
image: images/chrome-kotuye-kullanilan-bildirimleri-otomatik-olarak-engelleyecek.jpeg
categories:
    - Genel
tags:
    - google
    - 'Google Chrome'
---

**Google** **Chrome** tarayıcılarda, yanlışlıkla bildirim göndermesine onay verdiğiniz sitelerin can sıkıcı bildirimlerine artık katlanmak zorunda kalmayacaksınız.

Google, Chrome 84’ten başlayarak, 14 Temmuz’a kadar giden süreçte bildirim özelliğini kötüye kullanan siteler için bir düzenlemeye gideceğini açıkladı. **Bildirim** gönderme konusunda ‘agresif’ olan internet siteleri, “daha sessiz UI bildirimleri” filtresi altında toplanacak.

Şirket tarafından yapılan açıklamada, “**Bildirim** istemlerinin kötüye kullanılması, **Chrome** hakkında en çok aldığımız şikayetler arasında. Bildirim isteklerinin büyük bir yüzdesi, özelliği kötüye kullanan az sayıda siteden geliyor. Yaptığımız güncelleme ile web sitelerinin küçük bir kısmı etkilenecek ancak kullanıcılar tarafında, bildirimler kaynaklı sorunların azalacağını umuyoruz” ifadesi kullanıldı.

## Bildirim filtresi, onaylamadığınız sitelerden gelen izinleri etkileyecek

<figure class="wp-block-image size-large">![](images/google-chrome-bildirimleri-nasil-kapatilir-1461x1600.png)</figure>**Google**, özelliği yayına almasının ardından, yeni bildirimler konusunda henüz onay verilmemiş sitelerden gelen izin isteklerini filtreleyecek. Ancak filtre, ileride izin verilmiş sitelerden gelen rahatsız edici bildirimler için de kullanabilir.

Web sitenize, ziyaretçiler tarafından ‘kötüye kullanım’ şikayeti geldiği takdirde, Google Arama Konsolu’nda bunu takip edebilirsiniz. Yaptırımla karşılaşmadan 30 gün önce, konuyla ilgili bir e-posta da alacaksınız. Google, kullanıcılara daha iyi bir bildirim deneyimi için, kötü niyetli uygulamalardan kaçınmak adına bir rehber de hazırladı.