---
id: 5524
title: 'Apple, RED Ürünlerinin Gelirinin Bir Kısmını Koronavirüsle Mücadele İçin Bağışlayacak'
date: '2020-04-16T08:31:08+03:00'
author: 'Ahmet Can Bilici'
layout: post
guid: 'https://intersiber.com/?p=5524'
permalink: /apple-red-urunlerinin-gelirinin-bir-kismini-koronavirusle-mucadele-icin-bagislayacak/
post_views_count:
    - '69'
image: /wp-content/uploads/2020/04/APPLE-red-urunlerinin-gelirinin-bir-kismini-koronavirusle-mucadele-icin-bagislayacak.png
categories:
    - Apple
    - Genel
tags:
    - apple
    - koronavirüs
---

**Apple**, bugün yaptığı açıklama ile **Product RED** serisindeki ürünlerden elde ettiği gelirin bir kısmını, kovid-19 yardım fonuna bağışlayacağını duyurdu. RED serisi ürünlerin gelirinden yapılan bağışlar, normalde HIV / AIDS ile savaşmak için kullanılıyordu. Şirket, küresel salgın nedeniyle koronavirüsle mücadeleye destek olmak adına, bu kararı aldı.

## Hangi ürünler dahil?

**Apple**, 30 Eylül’e kadar satılan **Product RED** serisi cihaz ve aksesuarların satış gelirini paylaşacağını duyurdu. Bu ürünler içinde bu ay piyasaya sürülecek yeni iPhone SE’nin kırmızı renkli modeli başta olmak üzere iPhone kılıfları ve Apple Watch kayışları da yer alacak.

<figure class="wp-block-image size-large">![](https://intersiber.com/wp-content/uploads/2020/04/apple-red-modelleri.png)</figure>**RED**, farkındalık yaratarak Afrika ülkelerinde HIV / AIDS’i ortadan kaldırmak için Apple, Nike ve Starbucks gibi büyük şirketlerin arasında devam eden bir ortaklık programı. **Apple**, programın yeni tip koronavirüsle mücadelede sağlık sistemleri için kritik bir destek sağlayacağını aktardı.

## 2018’de 200 milyon dolar toplandı

Apple, 2018’de yaptığı açıklamada [RED projesi](https://www.apple.com/tr/product-red/) kapsamında elde ettiği gelirlerden 200 milyon dolar bağış yaptığını ve projenin en büyük bağışçısı olduğunu duyurmuştu. Ancak şirket, elde ettiği gelirin ne kadarının bağışlandığını açıklamadı.

<figure class="wp-block-image size-large">![](https://intersiber.com/wp-content/uploads/2020/04/apple-red-yardim-programi-aciklamasi-1600x797.png)</figure>Şirket, salgınla mücadele konusunda bağışın yanı sıra, Google ile birlikte bir takip sistemi üzerinde çalışıyor. iOS ve Android cihazlarda kullanılabilecek sistem, Bluetooth teknolojisi ile koronavirüs vakası pozitif olan insanlarla temas kuran diğer insanları takip ederek, virüsün yayılımı ve yeni vakalar konusunda sağlık birimlerine geri bildirimde bulunacak.