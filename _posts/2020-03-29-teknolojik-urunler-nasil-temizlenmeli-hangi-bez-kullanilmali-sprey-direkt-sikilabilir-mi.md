---
id: 4502
title: 'Teknolojik Ürünler Nasıl Temizlenmeli? &#8211; Hangi Bez Kullanılmalı? &#8211; Sprey Direkt Sıkılabilir Mi?'
date: '2020-03-29T13:30:00+03:00'
author: 'Ahmet Can Bilici'
layout: post
guid: 'https://intersiber.com/?p=4502'
permalink: /teknolojik-urunler-nasil-temizlenmeli-hangi-bez-kullanilmali-sprey-direkt-sikilabilir-mi/
post_views_count:
    - '35'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/teknolojik-cihaz-temizligi.png
categories:
    - 'Ne Nasıl?'
tags:
    - 'bilgisayar temizliği'
    - 'cep telefonu temizliği'
    - 'tablet temizliği'
    - 'teknolojik cihaz temizliği'
    - 'televizyon temizliği'
---

Teknolojik ürünler bazen son derece hassas olabiliyor. Özellikle televizyonlar en hassas teknolojik ürünler arasında. Sanılanın aksine cep telefonlarına göre televizyonlar çok daha hassas olabiliyorlar. Özellikle ekrana herhangi bir ufak su damlası düşmesi durumunda bile yapısı gereği televizyonlar hemen bozulabiliyor.

Her teknolojik cihaz için dikkat edilmesi gereken durumlar vardır. Eğer cihazınıza önem veriyorsanız, cihazınız için üretilmiş özel temizlik malzemelerini kullanmanız önerilir. Her şeyden önce, cihazınızın kullanma kılavuzuna göz atmanız ve üretici tarafından belirlenen temizlik yönergelerini dikkatle okumanızda fayda var.

## Televizyonlar Nasıl Temizlenmeli?

Birçok insan geçmişte olduğu gibi bugünde televizyon ekranlarının silinmesinin cihazı bozabileceğini, bunun ise kendilerine binlerce lira masrafa sebep olabileceğini düşünüyor. Eskiden televizyonlar bugüne oranla daha büyük, daha fazla yer kaplayan cihazlardı. Ekranların OLED, QLED, LED, LCD gibi birçok farklı teknolojileri bulunurken, her ekranın kendisine göre dikkat edilmesi gereken bazı özel temizlik önergeleri bulunuyor.

Eğer televizyonunuz QLED ve OLED teknolojilerden bir tanesi ise ve özellikle ekran sıcak ise asla cihazın ekranını silmeyin, herhangi bir televizyon ekranı temizleme sıvısını bile cihaza sıkmayın. OLED modeller özellikle uzun süreler açık kaldığında çok aşırı ısınabiliyor ve bunun sonucunda cihazın ekranına herhangi bir özel televizyon temizlik sıvısı püskürtülse bile buharlaşma sonucunda ekranın içerisinde farklı noktalar oluşabiliyor ve bazı modellerde bunlar cihazın görüntüsünü etkileyebiliyor.

Bunun yanısıra QLED, OLED modelleri için bu uyarıya dikkat ederken, LED ve LCD modellerde de mümkün mertebe cihazın aşırı sıcak olması durumunda asla ekranı silmeyin, ekrana herhangi bir sıvı püskürtmeyin.

Televizyon kapalıyken televizyon ekranları için özel olarak üretilmiş sprey sıvıları en az 30 cm öteden sadece birkaç kez sıkarak (cihazda damla haline gelmemesine dikkat ederek) mikrofiber bir bezle ekranı silebilirsiniz. Ekran dışında diğer bölümlere, özellikle arka bölümlere asla televizyon için özel olarak üretilmiş olsa bile spreyi sıkmayın.

## Mobil Telefonlar Nasıl Temizlenmeli?

<figure class="wp-block-image size-full">![](images/temizlik-scaled.jpg)</figure>Çok ıslak olmayan alkollü ıslak mendiler cep telefonlarını temizlemek için en güvenilir yoldur. Eğer cihazınız suya dayanıklı ise çok ıslak olması durumunda bile cihazınız sıvıyı geçirmeyecektir, ancak yine de çok aşırı ıslak olmayan normal ıslaklıkta olan ıslak mendilleri tercih ederek cep telefonlarınızı silebilirsiniz.

Cep telefonlarını temizlerken ayrıca yine mikrofiber bez ile kurulama yapabilirsiniz. Bu sayede cihaz hem daha temiz görünecektir, hem de özellikle ıslak kalmamış olacaktır.

## Bilgisayarımı Nasıl Temizleyebilirim?

Bilgisayarlar 3’e ayrılır. All In One, Notebook, Masaüstü. Her model için ayrı temizlik önergeleri olabilir. Bazı notebook modelleri dokunmatik ekrana sahip olduğu için bu modellerin ekranlarının daha sıcak olması mümkündür. Bu sebeple asla ekranı sıcak olan ve dokunmatik ekranlı modellere bilgisayar temizleyici spreylerden sıkmayın. Bu cihazları bir süre kapalı tuttuktan sonra mikrofiber bezle ekranı silebilirsiniz.

Cihaz temizleme spreyiniz varsa sadece 1 veya 2 kere ekrana en az 30 cm uzaktan sıkarak cihazı hemen bekletmeden mikrofiber bir bezle yine aşırı bastırmadan silmeyi deneyebilirsiniz.

Yine masaüstü modeller için kasanın temizliğinde normal tek kullanımlık kağıt mendiller ve ıslak mendiller kullanılabilir.

Yine her bilgisayar modelinde ekranı silerken mutlaka mikrofiber bez veya kağıt mendil kullanmayı unutmayın.

## Tabletler Nasıl Temizlenmeli?

Tabletlerin temizliği ıslak mendiller ile silindikten sonra kağıt mendil veya mikrofiber bez ile çok aşırı ekrana bastırmadan yapılmasında sakınca olmayacaktır.