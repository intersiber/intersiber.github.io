---
id: 5416
title: 'Başarılı Başarısızlık: NASA, Apollo 13 Görevinin 50. Yıldönümünü Kutluyor'
date: '2020-04-13T23:37:09+03:00'
author: 'Ahmet Can Bilici'
layout: post
guid: 'https://intersiber.com/?p=5416'
permalink: /basarili-basarisizlik-nasa-apollo-13-gorevinin-50-yildonumunu-kutluyor/
post_views_count:
    - '123'
image: images/nasa-apollo-13-gorevinin-50-nci-yildonumunu-kutladi.png
categories:
    - Uzay
tags:
    - 'apollo 13'
---

*Houston, bir sorunumuz var…*

NASA, Ay’a ulaşmayı başaramayan Apollo 13 görevini 50. yıldönümünüde anıyor.

Akıllara, Jim Lovell’ın ‘Houston, we’ve had a problem’ sözü ile kazınan NASA görevi, ‘başarılı bir başarısızlık’ olarak adlandırılıyor. Bunun nedeni, uzay aracı bir patlama ile hasar görmüş olsa da, Lovell ve diğer ekip üyelerinden Fred Haise ve Jack Swigert, görev kontrolündeki yer ekibinin çalışması sayesinde Dünya’ya güvenli bir şekilde dönmesi.

**NASA**, koronavirüs salgını nedeniyle insanların doğrudan katılacak etkinlikler planlamıyor. Ancak görevden arşiv görüntüleri içeren bir belgesel yayınlandı. **Apollo 13**: Home Safe adlı belgesel Lovell ile yapılan röportajları içeriyor ve uçuş direktörleri Gene Kranz ve Glynn Lunney ile görüşmeleri içeriyor. NASA belgesel dışında, sosyal medyada çeşitli paylaşımlarla da görevi, 50. yıldönümünde anacak.

Gerçek Zamanlı Apollo 13 adlı bir [**web sitesi**](https://apolloinrealtime.org/13/), NASA’nın Houston’daki Johnson Uzay Merkezi’nde 50 yıl öncesine giderek çeşitli belgeler sunuyor. Belgeler arasında transkriptler, video görüntüleri ve ses kayıtları yer alıyor. Astronotlar arasındaki konuşmaların yer aldığı belgelerdeki sesler, proje için dijitalleştirildi.

## Uzay tarihinin en ilginç kurtarma operasyonu

**Apollo 13 görevi** kapsamında uzay aracı, 11 Nisan 1970’te Florida’dan fırlatıldı. Fırlatmadan iki gün sonra uzay aracında yaşanan patlama ise hizmet modülünün kaybolmasına neden oldu. Oksijen stokları ve elektrik enerjisi giderken, bu olay yaşandığında görev ekibi dünyadan 320 bin kilometre uzaklıktaydı. Yani Ay’ı yaklaşık 100 kilometre yükseklikten izliyorlardı.

Mürettebat patlamanın ardından, Ay Örümceği olarak adlandırılan yapıyı cankurtaran olarak kullandı. Bir şans eseri patlamanın ardından komuta modülü serbest kaldı.

Yer hizmetlerinin de büyük çabası ile mürettebat, Dünya atmosferine kadar kapalı tutuldu ve düşük sıcaklık, susuzluk gibi sıkıntılara rağmen hayatta kalmayı başardı. Yapılan ince hesaplarla mürettebat, ‘uzaya sekmekten’ kurtulup dünya atmosferine giriş yapmayı başardı. Pasifik Okyanusu’na iniş yapan komuta modülünü kurtarmak için ABD donanmasına ait USS IVO Jima gemisi gönderilir.

<figure class="wp-block-image size-large">![](images/apollo-13-murettebati-kurtarildiktan-sonra-ivo-jima-gemisinde.png)<figcaption>Apollo 13 mürettebatı, kurtarıldıktan sonra Ivo Jima gemisinde.</figcaption></figure>Görevi, Ron Howard’ın yönetmen koltuğunda oturduğu harika bir film ile izlemek istiyorsanız, Lovell rolünde Tom Hanks’in yer aldığı 1995 yapımı **Apollo 13** filmini Amazon Prime, Hulu ve Google Play üzerinden izleyebilirsiniz.