---
id: 9738
title: 'Twitter&#8217;ın “Beğenmedim” Özelliği Üzerinde Çalıştığı Ortaya Çıktı'
date: '2020-11-21T10:38:39+03:00'
author: 'Ahmet Can Bilici'
layout: post
guid: 'https://intersiber.com/?p=9738'
permalink: /twitterin-begenmedim-ozelligi-uzerinde-calistigi-ortaya-cikti/
post_views_count:
    - '31'
image: /wp-content/uploads/2020/11/twitter-in-begenmedim-ozelligi-uzerinde-calistigi-ortaya-cikti.png
categories:
    - 'Sosyal Medya'
tags:
    - twitter
    - 'twitter beğenmeme'
---

Geçtiğimiz günlerde, Instagram Hikayeler’i andıran özelliği **Fleets** ile gündeme gelen **Twitter’da**, “**beğenmedim**” **butonu** üzerinde çalışma yapıldığı ortaya çıktı. Daha önce Facebook için de sık gündeme gelen ancak yayınlanmayan “beğenmeme” özelliği, şirket kaynaklarından gelen bilgiye göre geliştirme sürecinde.

## Beğenmedin butonu gelebilir

Popüler sosyal paylaşım platformu **Twitter**, kullanıcılarına bir tweet için “beğenme ve retweet etme” seçenekleri sunuyor. Şirkete yakın kaynaklardan gelen bilgiye göre, Twitter’ın bunlara ek olarak bir “**beğenmeme**” butonu üzerinde çalıştığı ortaya çıktı.

Twitter ürün lideri Kayvon Beykpour, beğenmeme butonunun Twitter’ın öncelikleri arasında olmadığını ancak “araştırılan bir şey” olduğunu belirtti. Buna karşın Beykpour, paylaşımında “şirketin bu özelliği eklemeyi düşündüğünü” de belirtiyor. Yani beğenmeme özelliği, Twitter’da yakın zamanda olmasa da, ilerleyen dönemde karşımıza çıkabilir.

Beğenmeme özelliği, Twitter mobil uygulamalarında aslında dolaylı bir şekilde mevcut. Ancak bu sayısal olarak gösterilmiyor, yalnızca kullanıcı deneyimini iyileştirmek adına kullanılıyor.

## Yanlış bilgi ile savaş sürüyor

Şirket yetkilisi, Twitter’ın nihai amacının, platformdaki algı operasyonlarının yayılmasını engellemek ve taciz içerikli paylaşımlarla ilgili rapor süreçlerini iyileştirmek olduğunu söyledi. Buna ek olarak Twitter’ın yanlış bilgi ile mücadele etmesi de vurgulandı.

ABD seçimlerinde 300 binden fazla tweete “yanlış bilgi” etiketi

Yanlış bilgilere karşı çok ciddi bir mücadele veren Twitter, ABD seçimlerinde 300 binden fazla tweeti “yanlış bilgilendirme” etiketi ile işaretledi.

**ABD Başkanı Donald Trump**’ın bazı paylaşımları doğrudan engellenirken, bu da şirketin doğru bilgi konusunda ne derece ciddi bir çalışma yaptığını gösteriyor.