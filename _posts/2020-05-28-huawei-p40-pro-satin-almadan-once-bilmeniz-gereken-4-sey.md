---
id: 7746
title: 'Huawei P40 Pro: Satın Almadan Önce Bilmeniz Gereken 4 Şey'
date: '2020-05-28T18:00:32+03:00'
author: 'Ahmet Can Bilici'
layout: post
guid: 'https://intersiber.com/?p=7746'
permalink: /huawei-p40-pro-satin-almadan-once-bilmeniz-gereken-4-sey/
post_views_count:
    - '56'
image: images/huawei-p40-pro-satin-almadan-once-bilmeniz-gereken-4-sey.png
categories:
    - Mobil
tags:
    - huawei
    - 'huawei p40 pro'
---

**Huawei**, başarılı bir performans ortaya koyan P30 serisinin ardından sunduğu P40 serisini Avrupa’da birçok ülkede piyasaya çıkardı. Seride **P40**, P40 Pro ve P40 Pro Plus modelleri yer alıyor. **P40** serisi, **Huawei** ürünlerine uygulanan yasak nedeniyle **ABD’de** resmi olarak satışa çıkarılmıyor.

Kamera özellikleri, ABD yaptırımlarından dolayı içerdiği dezavantajlar ve öne çıkan ilginç yönleri ile, **Huawei’nin** yeni amiral gemisi P40 Pro’yu satın almayı düşünenler için, bilinmesi gereken 5 konuyu sıraladık.

## Google ürün ve hizmetleri yok

<figure class="wp-block-image size-large">![](images/huawei-google-yasagi-nedir-1600x830.jpg)</figure>ABD hükümeti ile Çin arasında süren ticaret savaşlarında en büyük darbeyi yiyenlerden biri, Çinli teknoloji devi Huawei. ABD’li şirketlerin ürün ve hizmetlerini kullanması engellenen **Huawei**, P40 Pro modelinde Google ürün ve hizmetlerini kullanamıyor. **Google** Play Store’un yer almadığı telefonda Gmail, Youtube, Google Haritalar ve Chrome gibi uygulamalar yer almayacak.

Bu durum, P40 Pro’da işinize yarar hiçbir uygulamanın olmayacağı anlamına gelmiyor. **Huawei’nin** kendi e-posta uygulaması, tarayıcısı ve takvimi mevcut. Aynı zamanda kendi **uygulama** **mağazası** da var. Amazon, TikTok, Snapchat gibi uygulamalar, Fortnite gibi oyunlar uygulama mağazasında yer alıyor.

## 5G altyapısını destekliyor

2020 yılı, markaların 5G destekli amiral gemilerini sahaya sürme senedi. P40 Pro’nun 5G altyapısı içermesi de sürpriz olmadı. 5G altyapısı ile yüksek hızda veri bağlantısına sahip olmak istiyorsanız, **Huawei** **P40** **Pro’yu** tercih edebilirsiniz. Ancak bu kararı verirken, bulunduğunuz bölgede 5G altyapısının olup olmadığını da kontrol edin. Nitekim birçok ülkede henüz 5G altyapısına geçilmedi.

## İyi bir kamera ancak kusursuz değil

<figure class="wp-block-image size-large">![](images/huawei-p40-pro-ozellikleri.jpg)</figure>Serinin bir önceki modeli **P30**, iddialı kamera performansıyla adından söz ettirmişti. P40 Pro da gerçekten iyi bir kameraya sahip. Dört lens içeren telefon, standart zoom’un yanı sıra süper geniş açılı lens, 5x optik zoom ve derinlik lensi içeriyor. Telefonun kamera donanımlarının standardı bu kadar yüksek olsa da, en iyi akıllı telefon kamerası demek biraz iddialı olabilir.

Yapılan testlerde **P40** Pro, fotoğraflardaki sıcaklık ve beyaz dengesini çok iyi kuramamış gibi görünüyor. Nitekim rakipleri Galaxy S20 ve iPhone 11 Pro modellerinin çekimleri, daha doğal görünüyor. Daha iyi bir kamera arıyorsanız, P40 Pro Plus modelini tercih edebilirsiniz.

## Siyah versiyonun alternatiflerini değerlendirebilirsiniz

Huawei, P20 ve P30 serisi modellerinde canlı renk seçeneklerini sundu. P40 Pro modeli de gerçekten kaliteli renk konseptlerine sahip. Ancak düz siyah modeli, diğer akıllı telefonlar gibi donuk bir görüntüye sahip.

P40’ın renkleri ve tarzı ile büyüleyici, canlı seçenekleri mevcut. Diğer onlarca model gibi, siyah tonlarını tercih etmek elbette ki zevkinize kalmış ancak telefonun tüm renk alternatiflerine göz atmanızı öneririz.