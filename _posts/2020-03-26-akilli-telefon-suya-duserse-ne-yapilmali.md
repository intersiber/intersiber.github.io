---
id: 4239
title: 'Akıllı Telefon Suya Düşerse Ne Yapılmalı?'
date: '2020-03-26T12:30:00+03:00'
author: 'Ahmet Can Bilici'
layout: post
guid: 'https://intersiber.com/?p=4239'
permalink: /akilli-telefon-suya-duserse-ne-yapilmali/
post_views_count:
    - '106'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: /wp-content/uploads/2020/03/telefon-suya-düştü-4.jpg
categories:
    - Mobil
    - 'Ne Nasıl?'
tags:
    - 'akıllı telefon suya düşerse ne yapılmalı'
    - 'cep telefonu su teması'
    - su
    - 'suya düşen telefon nasıl kurtarılır'
    - telefon
    - 'telefon su teması'
---

Kazalar insanlar içindir. Son birkaç yıldır suya ve toza dayanıklı akıllı telefonların sayısında büyük bir artış yaşanmasına rağmen, bu artış tüm kullanıcıların bu özellikten yararlandığı anlamına gelmiyor. **Su** ve toza dayanıklı akıllı telefonların genelde üst segment modeller olması sebebiyle, kullanıcıların büyük kısmı bu cihazları maddi sebeplerden dolayı ya isteyerek, ya da farklı sebeplerden dolayı tercih etmeyebiliyor.

Peki akıllı **cep telefonu** suya düşerse ne yapmalı? Eğer IP67 ve üzeri sertifikaya sahip su ve toza dayanıklı bir cep telefonu kullanıyorsanız zaten cihazınız büyük ihtimalle en ufak bir hasar almayacaktır ve herhangi bir şekilde bozulma durumu yaşamayacaktır.

<figure class="wp-block-image size-full">![](https://intersiber.com/wp-content/uploads/2020/03/telefon-suya-düştü.jpg)</figure>## Telefon Suya Düşerse Ne Olur?

Öncesinde cep telefonu suya düşerse ne olur? Bu sorunun cevabını arayalım. Eğer su dolu bir kap içerisine cep telefonu düşerse 1 saniye içerisinde bile cihaz suyun içerisinden çıkarılsa dahi, cihazın içerisine mutlaka su kaçmıştır diyebiliriz. Bu tür durumda cihazda çok yüksek ihtimalle hatalar meydana gelebilir ve cihazın çalışmasında bozulmalar olabilir.

Cihazın sadece üzerine birkaç damla su döküldüyse herhangi bir şekilde içerisine su kaçma ihtimali düşük olacağından, cihaz bu durumdan dolayı büyük ihtimalle bir hasar görmeyecektir.

Aynı zamanda cep telefonlarının ekranına damlayacak olan su cihaz yerinden kıpırdatılmadan peçete veya bez ile silindiğinde herhangi bir hasar oluşması pek mümkün olmayacaktır. Cihazların ekranları hiçbir şekilde su geçirmediği için ekran üzerine damlayacak birkaç damla su veya içecek cihaza yine yüksek ihtimalle herhangi bir zarar vermeyecektir. Ancak cihazın ekranının köşelerine suyun kaçmasına izin verirseniz ekranın dokunmatik fonksiyonunda bazı çalışma problemi yaşanması muhtemeldir.

## Telefonum Suya Düştü Ne Yapmalıyım?

Cep telefonunuz eğer ki su dolu bir kap içerisine düşmediyse veya üzerine bir bardak su dökülmediyse hemen endişe etmeyin. Birkaç damla su cihaza büyük bir zarar vermeyecektir. Ancak cihazın üzerine birkaç damla su dökülse bile cihazı mutlaka temiz bir peçete veya bezle kurulayın, ardından cihazın aşırı ısınması veya aşırı soğukta kalmasını engelleyin. Cihazın çalışmasında herhangi bir problem görülmüyorsa bile 1 saat kadar kullanmayın.

1 saat sonunda cihazda herhangi bir problem gözlemlenmiyorsa, yüksek ihtimalle cihazda herhangi bir sorun olmadığı anlamına gelecektir.

Ancak cihazınızın üzerine fazla miktarda su döküldüyse bu durumda yapılması gereken, eğer bataryası çıkarılabilen bir cihaz ise önce bataryasını çıkarmak olmalıdır. Su sebebiyle cihazın iletken parçaları oksitlenebilecek olduğundan, cihazın çalışmasında problemler oluşabilir.

<figure class="wp-block-image size-large">![](https://intersiber.com/wp-content/uploads/2020/03/telefon-suya-düştü-2.jpg)</figure>Cihazınızı asla sıcak buhar veya benzer yöntemler ile kurulamaya çalışmayın. Buhar cihazın daha fazla zarar görmesine sebep olacağı gibi sıcak hava cihazın iletken parçaları başta olmak üzere ekranı dahil birçok parçasına zarar verebilir.

Eğer bataryası çıkarılamayan bir cep telefonuna sahipseniz bu durumda cihazınız kapanmadıysa hemen kapatmalı, eğer cihaz kapalı görünüyorsa açmadan kurumaya bırakmalısınız.

## Pirinç Akıllı Telefonunuzu Kurtarabilir

Bu süre içerisinde pirinç yönteminin işe yarayıp yaramadığı bazı soru işaretlerine sebep olsa da cihazınızı **pirinç** dolu bir kavanoz içerisine gömebilir ve en az 24 saat boyunca bekledikten sonra açmayı deneyebilirsiniz.

24 saat sonrasında cihazı açmadan önce herhangi bir kablo bağlantısı kullanmayın, cihazı şarja takarak açmaya çalışmayın. Su almış bir cihazı asla hemen şarja takmayın.