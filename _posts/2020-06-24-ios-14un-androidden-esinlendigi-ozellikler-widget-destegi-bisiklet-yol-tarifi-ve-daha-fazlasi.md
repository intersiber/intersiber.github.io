---
id: 8632
title: 'iOS 14’ün Android’den Esinlendiği Özellikler: Widget Desteği, Bisiklet Yol Tarifi ve Daha Fazlası'
date: '2020-06-24T16:33:23+03:00'
author: 'Ahmet Can Bilici'
layout: post
guid: 'https://intersiber.com/?p=8632'
permalink: /ios-14un-androidden-esinlendigi-ozellikler-widget-destegi-bisiklet-yol-tarifi-ve-daha-fazlasi/
post_views_count:
    - '98'
image: /wp-content/uploads/2020/06/ios-14-un-android-den-esinlendigi-ozellikler-widget-destegi-bisiklet-yol-tarifi-ve-daha-fazlasi.png
categories:
    - Apple
tags:
    - android
    - apple
    - 'ios 14'
    - iphone
---

Apple, bu yıl koronavirüs nedeniyle ilk defa online olarak düzenlenen WWDC 20 Dünya Geliştiriciler Konferansı’nda, yeni işletim sistemi iOS 14 ile ilgili detayları tanıtmayı sürdürüyor. **iOS 14**’te öne çıkan bazı özellikler, Android’te yer alan özellikleri akıllara getirdi. İşte **Android** kullanıcılarına tanıdık gelecek bazı yeni iOS özellikleri.

## Ana ekranda widget

Ana ekranda, farklı temalarda **widget** kullanımı Android’de çok uzun bir süredir var olan bir özellikti. iOS 14’te ana ekranda bazı widgetlara, uygulama ikonlarının yanında yer verebilmek mümkün olacak. Widgetların boyutlarını seçerek özelleştirilmiş bir ekran oluşturabilirsiniz.

## Varsayılan uygulamalar

**Apple**, bazı konularda **varsayılan** **uygulamalar** olarak kullanıcıların seçimlerine olanak tanımıyordu. Bu seçimler arasında mail uygulaması ve web tarayıcısı yer alıyor. Apple, iOS 14’te üçüncü parti uygulamaları varsayılan olarak belirleme şansı veriyor. Kısacası mail uygulamasında, Apple’ın uygulaması yerine Gmail ya da Outlook’u kullanabilirsiniz. İnternet tarayıcısı olarak da, varsayılan tarayıcıda Chrome’u kullanabileceksiniz.

## Bisikletler için yol tarifi

iOS 14’le öne çıkan diğer bir özellik de, bisikletler için yol tarifi. Apple’ın harita uygulamasında, **bisiklet** kullanıcılarına özel **yol** **tarifi** özelliği eklendiği duyuruldu. Bu özellik her ne kadar şu an yalnızca New York, Los Angeles, San Francisco, Shangai ve Pekin gibi şehirlerde olsa da, Android kullanıcılarına çok uzun bir süredir sunuluyor.

## Özel çeviri uygulaması

<figure class="wp-block-image size-large">![](https://intersiber.com/wp-content/uploads/2020/06/apple-translate-ozelligi.png)</figure>Apple’ın iOS 14’te tanıttığı diğer bir yenilik de özel çeviri uygulaması. **Apple** **Translate** adı ile sunulan uygulama, Google Translate’e bir alternatif olacak. Apple Translate’in şu anda 11 dil desteği sunacağı aktarılıyor.

Destek verilen diller içinde Türkçe yok.