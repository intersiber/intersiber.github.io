---
id: 868
title: 'Windows 10&#8217;un 32 Terabaytlık Kaynak Kodu Sızdırıldı'
date: '2017-06-24T03:15:44+03:00'
author: 'Hakan Torun'
layout: post
guid: 'https://www.intersiber.com/?p=868'
permalink: /windows-10-un-32-terabaytlik-kaynak-kodu-sizdirildi/
post_views_count:
    - '912'
image: /wp-content/uploads/2017/06/windows-10-source-code-leaked.jpg
categories:
    - Genel
    - 'Öne Çıkan'
    - Windows
tags:
    - 'kaynak kod'
    - microsoft
    - sızdırıldı
    - sızıntı
    - 'windows 10'
---

TheRegister’ın haberine göre Microsfot’un Windows 10 işletim sistemine ait kaynak kodlar sızdırıldı. Yaklaşık 32 Terabyte boyutundaki sızıntı, hem Windows 10 işletim sistemine ait kaynak kodları hem de Microsoft’un dahili kullanımına yönelik kaynak kodları içeriyor. Sızıntıda yer alan dosyalarda, Windows 10’un kullandığı usb, wi-fi ve bluetooth sürücüleri de dahil olmak üzere çeşitli kaynak kodlar bulunuyor.

İlgili sızıntı, Windows 10’un kaynak kodları haricinde, halka açık olmayan Windows 10 ve Windows Server 2016’ya ait çok gizli yapıları da içeriyor. Microsoft mühendisleri tarafından geliştirilen ve yalnızca Windows ekibi tarafından kullanılan hata yakalama, test araçları da sızdırılan kaynak kodlar arasında.

Sızıntı ilk olarak betaarchive.com üzerinde yayınlandı. İlerleyen saatlerde betaarchive.com ilgili dosyaları kendi sunucuları üzerinden kaldırmış olsa da, ilgili kaynak kodların yeterince kopya edildiği söylenebilir.

Sızıntının ardından Windows 10 üzerinde çalıştırılacak olan kötücül yazılımların daha hızlı ve kolay bir şekilde geliştirilebileceğini ve Microsoft’un yazılım kopyalarını önlemeye yönelik lisans mekanizmalarının geçersiz olacağını söylemek mümkün.