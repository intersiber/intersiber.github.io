---
id: 6292
title: 'Elon Musk, Tesla Hisse Fiyatı Çok Yüksek Dedi, Hisse Fiyatı Düştü'
date: '2020-05-02T11:48:24+03:00'
author: 'Ahmet Can Bilici'
layout: post
guid: 'https://intersiber.com/?p=6292'
permalink: /elon-musk-tesla-hisse-fiyati-cok-yuksek-dedi-hisse-fiyati-dustu/
post_views_count:
    - '130'
image: /wp-content/uploads/2020/05/elon-musk-tesla-hisse-fiyati-yuksek-dedi-hisse-fiyati-dustu.jpeg
categories:
    - Genel
tags:
    - tesla
---

Tesla CEO’su **Elon Musk**, Cuma günü yaptığı açıklamada Tesla’nın hisse fiyatının çok yüksek olduğunu düşündüğünü söyledi. Bu açıklamanın ardından şirketin hisseleri yüzde 10’dan fazla düştü.

Musk geçtiğimiz yıl, Menkul Kıymetler ve Borsa Komisyonu (**SEC**) ile bir anlaşma yapmıştı. Bu anlaşma, Musk’un **Tesla**’nın finans, satış ya da diğer konuları ile ilgili bir paylaşım yapmadan önce avukat onayı almasıydı. Ancak Twitter’da, Musk’ın yaptığı bu paylaşım yine SEC ile arasında ciddi bir problem yaşanabileceğini gösteriyor.

İşte Musk’ın paylaşımı:

<figure class="wp-block-embed-twitter wp-block-embed is-type-rich is-provider-twitter"><div class="wp-block-embed__wrapper">> Tesla stock price is too high imo
> 
> — Elon Musk (@elonmusk) [May 1, 2020](https://twitter.com/elonmusk/status/1256239815256797184?ref_src=twsrc%5Etfw)

<script async="" charset="utf-8" src="https://platform.twitter.com/widgets.js"></script></div></figure>The Wall Street Journal, bugünkü paylaşımla ilgili olarak, Elon Musk’a bir e-posta göndererek, hisse senedi fiyatlarıyla ilgili şaka yapıp yapmadığı, ya da tweetinin incelenip incelenmediği ile ilgili bir soru sordu. Musk’ın yanıtı sadece ‘hayır’ oldu.

Musk’ın paylaşımının ardından, **Tesla** **hisseleri** yüzde 10,3 düşüşle, 701 dolara geriledi.

<figure class="wp-block-image size-large">![](https://intersiber.com/wp-content/uploads/2020/05/tesla-hisseleri-nasdaq-borsasi.png)</figure>Geçtiğimiz yılın Şubat ayında **Elon** **Musk**, Tesla’nın 2019’da 500 bin Model 3’ü üreteceğini paylaştı, ancak bu paylaşım, şirketin planları ile örtüşmüyordu. SEC, bunun ardından Musk’a tweetlerinin gözden geçirilmesi emrine uyulup uyulmadığını sordu. Elon Musk’ın, şirketin verileri ile örtüşmeyen birtakım ciddi açıklamalar yapması, Tesla hissedarları arasında huzursuzluğa neden oluyor.

Musk, geçtiğimiz günlerde koronavirüs kısıtlamalarını eleştirerek, “Özgür Amerika, derhal!” paylaşımı [yapmış](https://intersiber.com/elon-musk-abddeki-koronavirus-onlemlerini-elestirdi/), birçok kişi tarafından eleştirilmişti.