---
id: 7477
title: 'İngiltere, 5G Altyapısında Huawei Ekipmanlarını Kaldırmayı Planlıyor'
date: '2020-05-24T10:00:27+03:00'
author: 'Ahmet Can Bilici'
layout: post
guid: 'https://intersiber.com/?p=7477'
permalink: /ingiltere-5g-altyapisinda-huawei-ekipmanlarini-kaldirmayi-planliyor/
post_views_count:
    - '50'
image: /wp-content/uploads/2020/05/ingiltere-5g-altyapisinda-huawei-ekipmanlarini-kaldirmayi-planliyor.jpg
categories:
    - Genel
tags:
    - ingiltere
---

**ABD’de**, ulusal tehdit olduğu gerekçesi ile kara listeye alınan **Huawei**, 5G altyapısı konusunda İngiltere’nin de aralarında olduğu birçok ülkeye hizmet veriyor. **İngiltere** Başbakanı **Boris** **Johnson**, ABD’den uzun bir süredir gelen baskıya direnmesine karşın, ülke çapında **Huawei 5G** ekipmanlarının kaldırılması yönünde hazırlık olduğu öğrenildi.

Ulusal güvenlik endişeleri nedeniyle İngiltere’de Tory partisi üyeleri, 2023 yılına kadar **Huawei** teknolojisinin **İngiltere’nin** **5G** altyapısından ve telekom ağının geri kalanından kaldırılması için baskı yaptılar.

Trump yönetimi, Huawei teknolojisinin kullanılmasını yasaklamış ve ABD şirketlerinin, ulusal güvenlik riski oluşturabilecek yabancı yapımı telekomünikasyon ekipmanı satın almalarını engelleyen bir karar çıkarmıştı. Karar, Huawei’nin yanı sıra **ZTE** gibi **Çinli** **telekom** devlerinin ABD’de iş yapmasını engelleyen bir hamle olarak görülüyor. Yasak, **Trump** tarafından geçen hafta, 2021 Mayıs’a kadar uzatılmıştı.

<figure class="wp-block-image size-large">![](https://intersiber.com/wp-content/uploads/2020/05/huawei-5g-altyapisi-ingiltere-de-kaldirilacak-1600x900.jpg)</figure>ABD hükümeti, Huawei’nin casusluk çabalarına Çin hükümetinin yardımcı olabileceğini savunmuş, Huawei ise bu suçlamaları defalarca reddetmişti. Trump, bu yılın başında konuyla ilgili Johnson’ı aradı ve İngiltere ile istihbarat ortaklığının yeniden değerlendirildiğini söyledi.

Johnson, İngiltere’de 5G altyapısı için Huawei ekipmanlarının kullanımını sınırlayarak, şirketin teknolojisinin hassas bölgelerde kullanımını yasakladı. Ocak ayında İngiltere’nin 5G altyapısı için çok fazla seçenek olmadığını söyleyen Johnson’a karşı, **Vodafone** da yaptığı açıklamada Huawei ekipmanlarının kaldırılmasının çok maliyetli olacağını ifade etmişti.

Parlementonun baskısı sonucunda, İngiltere’nin Huawei ile olan ilişkisi nasıl sonuçlanacak, göreceğiz.