---
id: 10208
title: 'Malezya Ordusuna Siber Saldırı Düzenlendi'
date: '2020-12-29T19:47:47+03:00'
author: 'Ahmet Can Bilici'
layout: post
guid: 'https://intersiber.com/?p=10208'
permalink: /malezya-ordusuna-siber-saldiri-duzenlendi/
post_views_count:
    - '14'
image: images/malezya-ordusuna-siber-saldiri-duzenlendi-1.jpg
categories:
    - Güvenlik
tags:
    - bsep
    - cdoc
    - malezya
    - 'malezya ordusu'
---

Malezya Silahlı Kuvvetleri (ATM), veri ağına yönelik bir siber saldırı gerçekleştirildiği iddialarını doğruladı.

ATM komutanı General Affendi Buang, olayın ordunun Siber Savunma ve Elektromanyetik Bölümü (BSEP) ve Ordu Siber Savunma Operasyon Merkezi (CDOC) tarafından tespit edildiğini söyledi.

Saldırının başından bu yana, ağın dışına yerleştirilen belli veri segmentlerini etkilediğini belirten ordu komutanı, portalın işleyişinin bu siber saldırıdan etkinlenmediğini ifade etti.

Buang, açıklamasında “Siber saldırı başladığında BSEP ve CDOC, gizli verilerin gerçek konumunu gizlemek, böylece bilgisayar korsanları tarafından hedeflenen ağı korumak için trafik ayrımı uyguladı” dedi. Buang ayrıca, Malezya ordusunun ve Savunma Bakanlığı’nın (MINDEF) bilgi işlem ağına yönelik süren siber saldırı girişimlerinin farkında olduğunu aktardı.

## ‘Malezya ordusu her zaman hazır’

<figure class="wp-block-image size-large">![](images/malezya-ordusuna-siber-saldiri-duzenlendi.jpg)</figure>ATM Komutanı, siber savunma güvenlik yönünden, iletişim ağını kesintiye uğratacak herhangi bir tehdidin erkenden tespit edilmesi ve etkili bir şekilde bertaraf edilmesi için her zaman hazır olunduğunu ekledi. Buang şunları söyledi, “Malezya ordusu, iletişim izleme ve savunma ağını güçlendirmekle kalmayıp aynı zamanda ulusal savunma stratejik iletişim ağını da koruyan BSEP ve CDOC rolü ile, siber güvenlik yönlerini her zaman geliştirir” dedi.