---
id: 5761
title: 'Netflix Ekran Kilidi Özelliğini Duyurdu'
date: '2020-04-21T13:00:19+03:00'
author: 'Ahmet Can Bilici'
layout: post
guid: 'https://intersiber.com/?p=5761'
permalink: /netflix-ekran-kilidi-ozelligini-duyurdu/
post_views_count:
    - '35'
image: /wp-content/uploads/2020/04/netflix-ekran-kilidi-ozelligini-duyurdu.jpeg
categories:
    - Mobil
tags:
    - netflix
---

Telefondan Netflix’e girip, bir dizi ya da film izlerken yanlışlıkla bir düğmeye dokunanlardan mısınız? Netflix, bu can sıkıcı durumu düzeltmek adına ekran kilidi özelliğini duyurdu.

Yeni tespit edilen özellik, şimdilik **Netflix** Android uygulamasında yer alıyor. Özellik, Netflix’i mobil uygulamada kullanırken yanlışlıkla bir butona dokunma sorununu ortadan kaldırıyor. Bir Netflix içeriğini izlerken, ekranın altında ekran kilidi seçeneği görünüyor ve kilidi aktifleştirince, “oynat, duraklat” ya da diğer düğmelere istem dışı dokunmanız engelleniyor. Düğmelere dokunduğunuzda ya da yanlışlıkla altyazı özelliğini etkinleştirdiğinizde, **ekran kilidi** sistemini açmanız gerekiyor. Ekran kilidini devre dışı bırakmak için, iki kez ekrana dokunmanız gerekiyor.

<figure class="wp-block-image size-large">![](https://intersiber.com/wp-content/uploads/2020/04/netflix-ekran-kilidi-nasil-calisiyor.png)</figure>Netflix’te zaman geçirirken, çok fazla hareket eden biriyseniz ya da ekrana dokunmayı hobi edinen bir küçük çocuğunuz varsa, **Netflix ekran kilidi** özelliği sizin için işe yarayabilir. Dizinin en heyecanlı yerinde yanlışlıkla oynatıp, en merak edilen yeri nahoş bir şekilde izlemek, elbette ki can sıkıcı.

Koronavirüs salgınının ardından, kullanım oranı ciddi bir şekilde artan Netflix, geçtiğimiz ay belli bölgelerde içeriklerin çözünürlük kalitesini düşüreceğini duyurmuştu. Netflix, internet hızının kontrol altına alınması konusundaki çabalarının yanı sıra, abonelerinin daha iyi bir deneyim elde etmesi adına birtakım özellikler üzerinde çalışmayı sürdürüyor.