---
id: 2784
title: 'Huawei Mate XS Dakikalar İçinde Tükendi'
date: '2020-03-05T20:19:07+03:00'
author: 'Berkan Yıldırım'
layout: post
guid: 'https://intersiber.com/?p=2784'
permalink: /huawei-mate-xs-dakikalar-icinde-tukendi/
post_views_count:
    - '20'
ampforwp_custom_content_editor:
    - ''
ampforwp_custom_content_editor_checkbox:
    - null
ampforwp-amp-on-off:
    - default
image: images/huawei-mate-xs-dakikalar-icinde-tukendi.jpg
categories:
    - Mobil
tags:
    - huawei
    - 'huawei mate xs'
---

Huawei, uzun zamandır katlanabilir akıllı telefonlar üzerine çalışmalar gerçekleştiriyordu. Bu çalışmaların sonucunda **Huawei Mate XS** isminde yeni bir katlanabilir telefonu, sadece Çin pazarında ön satışa çıkardı. Sadece internet üzerinden satışa çıkarılan Mate Xs, birkaç dakika içerisinde tükendi. Huawei yetkilileri tarafından da büyük bir şaşkınlıkla karşılanan bu durum, rakiplerinin oldukça gözünü korkuttu.

<figure class="wp-block-image size-large">![](images/huawei-mate-xs-ozellikleri-fiyati-5.jpg)</figure>## **8 Mart 2020’de Tekrardan Satışa Çıkacak**

Akıllı telefon sektöründe kendine oldukça büyük bir yer açan Huawei, arka arkaya yaptığı teknolojik gelişmelerinin de faydasını görüyor. Son olarak katlanabilir akıllı telefon olan **Huawei Mate XS** modelini tasarlayan şirket, Çinli tüketiciler için internetten ön satışa sundu. Oldukça kısa bir zaman içinde tüm stoğu tüketen kullanıcılar için şirket yetkilileri tarafından mutlu bir haber geldi. Huawei tarafından yapılan açıklamada Çin pazarı için Mate XS modelinin 8 Mart 2020’de yeniden satışa sunulacağı duyuruldu.

Huawei yetkilileri tarafından Mate XS’in diğer ülkelerde ne zaman satışa çıkacağı ile ilgili henüz bir bilgi paylaşımı yapılmadı.