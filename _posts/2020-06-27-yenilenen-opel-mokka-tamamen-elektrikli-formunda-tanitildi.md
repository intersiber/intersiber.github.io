---
id: 8704
title: 'Yenilenen Opel Mokka Tamamen Elektrikli Formunda Tanıtıldı'
date: '2020-06-27T19:23:00+03:00'
author: 'Beyza Bayrakdar'
layout: post
guid: 'https://intersiber.com/?p=8704'
permalink: /yenilenen-opel-mokka-tamamen-elektrikli-formunda-tanitildi/
post_views_count:
    - '49'
image: images/yenilenen-opel-mokka-tamamen-elektrikli-formunda-tanitildi.jpg
categories:
    - 'Elektrikli Otomobil'
tags:
    - opel
    - 'opel mokka'
---

**Opel**’in yenilenen aracı **Mokka**, **2020** versiyonuyla tamamen elektrikli bir motora kavuştu. Tasarım konusunda da büyük değişikliğe giden araç önceki kasasına göre daha kısa ve hafif olmasıyla da dikkat çekiyor.

Alman otomobil üreticilerinden **Opel**, yeni nesil aracı Mokka’da önceki nesile göre büyük çapta değişikliğe gitmiş gibi görünüyor. Markanın yeni tasarım dilinin kullanıldığı araçta artık daha modern bir görünüm hakim. Ayrıca bu yeni tasarımın sonucunda araçta **120 kg** hafifleme mevcut olduğu belirtiliyor.

<figure class="wp-block-image size-large">![](images/opel-mokka-2020-1600x900.jpg)</figure>Adeta baştan tasarlanan **Opel Mokka**’nın önceki nesline kıyasla boyut farklılıkları da bulunuyor. Alınan bilgilere göre yenilenen araç önceki nesle oranla 12,5 cm daha kısa olsa da aracın aks aralığında 2 mm’lik bir artış söz konusu. Bunun yanında yenilenen Mokka artık 10 mm daha geniş. Bu değişikliklere rağmen yeni aracın bagajında herhangi bir yok. Araç eski nesille aynı şekilde 350 litrelik bir bagaj hacmi kullanıma sunuyor.

Tamamen elektrikli forma kavuşan **Mokka** bu sayede sıfır emisyon değerine düşmüş oldu. Satışa sunulacak yeni araç **136** beygir güce ve **260 Nm** tork değerine sahip olacak. Ayrıca araçta **50 kWh** enerjiye sahip bir batarya görev yapıyor. Bunun yanında aracın azami hızının ise **150** **km/s** ile sınırlandırılmış durumda olması dikkat çekiyor.

<figure class="wp-block-image size-large">![](images/2020-opel-mokka-1600x900.jpg)</figure>Paylaşılan bilgilere göre yenilenen **Mokka**, normal moda kullanıldığında **322 km**’lik bir menzile sahip olacak. Kapasitesi **100 kW** olan hızlı şarj sistemi sayesinde araç yüzde **80** doluluk oranına tam olarak **yarım saatte** ulaşabilecek ve alınan bilgilere göre **Mokka**’nın eco moddaki menzili normal moda göre çok daha uzun olacak. Aracın satışına ise yaz sonunda başlanması bekleniyor.