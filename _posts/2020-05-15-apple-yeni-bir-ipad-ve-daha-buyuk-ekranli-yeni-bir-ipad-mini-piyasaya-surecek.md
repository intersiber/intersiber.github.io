---
id: 6960
title: 'Apple Yeni Bir iPad Ve Daha Büyük Ekranlı Yeni Bir iPad Mini Piyasaya Sürecek'
date: '2020-05-15T09:00:00+03:00'
author: 'Beyza Bayrakdar'
layout: post
guid: 'https://intersiber.com/?p=6960'
permalink: /apple-yeni-bir-ipad-ve-daha-buyuk-ekranli-yeni-bir-ipad-mini-piyasaya-surecek/
post_views_count:
    - '74'
image: images/apple-yeni-bir-ipad-ve-daha-buyuk-ekranli-yeni-bir-ipad-mini-piyasaya-surecek-.jpg
categories:
    - Apple
tags:
    - apple
    - ipad
    - 'ipad mini'
---

Apple analisti **Ming-Chi Kuo**‘nun **MacRumors** tarafından elde edilen yeni bir yatırımcı notuna göre, Apple yılın ikinci yarısında uygun fiyatlı yeni bir **10.8** inç **iPad** ve **2021**‘in ilk yarısında **8,5** ile **9 inç** boyutunda bir **iPad Mini** piyasaya sürecek.

**Kuo**, her iki ürününde **uygun fiyatta** olacağını, Apple’ın en yeni ve en hızlı yongalarını kullanmaları nedeniyle şirketin **iPhone SE**‘nin ürün stratejisini takip edeceğini söyledi.

<figure class="wp-block-image size-large">![](images/ipad-mini.jpg)</figure>Bu yeni iPad’lerin Apple’ın mevcut **iPad** serisine nasıl yerleştirilebileceği veya mevcut modellerin değiştirilip değiştirilmeyeceği tam olarak belli değil. Apple’ın en ucuz tableti olan **329** dolarlık iPad’in **10.2** inç ekranı, **499** dolarlık iPad Air’in **10.5** inçlik bir ekranı var. Yani **10.8** inçlik bir iPad’in her iki modelden de daha büyük bir ekranı olacak. Ve **9** inç ekranlı bir iPad Mini, mevcut iPad Mini’nin **7,9** inç ekranından sonra büyük bir sıçrama yaşayacak.

**Kuo**, yeni iPad’lere ek olarak Apple’ın artırılmış gerçeklik gözlükleri olan **Apple Glasses**‘ların da en erken **2022**‘de piyasaya sürülebileceğini bildirdi. Ayrıca **Apple**, şirketin bir tür **AR** veya **VR** cihazında potansiyel olarak kullanılabilecek teknolojiye yatırım yapmaya devam ettiğini gösteren sanal gerçeklik şirketi **NextVR**‘ı satın aldığını doğruladı.