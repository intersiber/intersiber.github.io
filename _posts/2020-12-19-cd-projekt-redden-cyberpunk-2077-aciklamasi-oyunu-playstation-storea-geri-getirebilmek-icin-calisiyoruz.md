---
id: 10086
title: 'CD Projekt RED’den’ Cyberpunk 2077 Açıklaması: ‘Oyunu PlayStation Store’a Geri Getirebilmek İçin Çalışıyoruz’'
date: '2020-12-19T10:53:02+03:00'
author: 'Ahmet Can Bilici'
layout: post
guid: 'https://intersiber.com/?p=10086'
permalink: /cd-projekt-redden-cyberpunk-2077-aciklamasi-oyunu-playstation-storea-geri-getirebilmek-icin-calisiyoruz/
post_views_count:
    - '24'
image: images/cd-projekt-red-den-cyberpunk-2077-aciklamasi-oyunu-geri-getirmek-icin-calisiyoruz.jpg
categories:
    - Oyun
tags:
    - 'cd projekt red'
    - 'cyberpunk 2077'
---

Sony, iddialı bir lansmanla piyasaya çıkan ve satış rekorları kıran Cyberpunk 2077’nin konsollarında ciddi bir performans sorunu yaşamasının ardından içeriği PlayStation Store’dan kaldırmış ve tüm oyuncular adına bir geri ödeme formu hazırlamıştı. Olayla ilgili, oyunun yapımcısı CD Projekt’ten açıklama geldi.

## PS4’te donma ve takılma sorunları bitmedi

**Cyberpunk 2077**, bu yılın en çok merak edilen oyunlarından biriydi ancak ortaya çıkan sonuç, oyuncuları hayal kırıklığına uğrattı. PS4 kullanıcılar Cyberpunk 2077’de sürekli donan ve takılan bir oyunla karşılaştı. Birçok oyuncu iade istedi, normalde bir iade politikası olmayan Sony, Cyberpunk 2077 için bir iade sunacağını belirtti ve oyunu PlayStation Store’dan kaldırdı.

## “Cyberpunk 2077’yi PlayStation Store’da geri getirebilmek için sıkı bir şekilde çalışıyoruz”

Oyunun yapımcısı **CD Projekt RED**, Twitter’dan bir açıklama yayınladı ve oyunla ilgili eleştirilere yanıt verdi:

*Sony ile görüşmelerin ardından oyunun dijital satışlarını durdurma kararı aldık. Cyberpunk 2077’nin tüm dijital ve fiziksel sürümleri güncelleme almaya devam edecek. Güncelle beklemek istemeyenler, para iadesi alabilir. Cyberpunk 2077’yi PlayStation Store’a geri getirebilmek için sıkı bir şekilde çalışıyoruz.*

## Şirket borsada çakıldı

<figure class="wp-block-image size-large">![](images/cyberpunk-2077-cd-projekt-red-hisseleri.png)</figure>CD Projekt RED şirketinin hisseleri, daha önce oyunun birkaç kere ertelenmesinden ötürü değer kaybetmişti. Oyunun ciddi eleştiri almasının ardından sabit giden grafik, oyunun PS Store’dan kaldırılmasının ardından 653 TL’den yaklaşık 525 TL’ye kadar düştü.

Bu haberler de ilginizi çekebilir:

- **[Sony, Cyberpunk 2077’yi PlayStation Store’dan Kaldırma Kararı Aldı](https://intersiber.com/sony-cyberpunk-2077yi-playstation-storedan-kaldirma-karari-aldi/)**
- **[Cyberpunk 2077’den Steam’de Rekor: Anlık 1,3 Milyon Oyuncu Oynadı](https://intersiber.com/cyberpunk-2077den-steamde-rekor-anlik-13-milyon-oyuncu-oynadi/)**
- **[Steam’in Hikaye Oyunu Festivali Bu Hafta Sonu Başlıyor](https://intersiber.com/steamin-hikaye-oyunu-festivali-bu-hafta-sonu-basliyor/)**