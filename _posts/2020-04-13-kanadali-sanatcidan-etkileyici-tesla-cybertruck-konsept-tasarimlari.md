---
id: 5402
title: 'Kanadalı Sanatçıdan, Etkileyici Tesla Cybertruck Konsept Tasarımları'
date: '2020-04-13T21:32:14+03:00'
author: 'Ahmet Can Bilici'
layout: post
guid: 'https://intersiber.com/?p=5402'
permalink: /kanadali-sanatcidan-etkileyici-tesla-cybertruck-konsept-tasarimlari/
post_views_count:
    - '103'
image: images/kanadali-sanatcidan-etkileyici-tesla-cybertruck-konsep-tasarimlari.png
categories:
    - 'Elektrikli Otomobil'
tags:
    - cybertruck
---

Tesla’nın karavan konseptli Cybertruck modelinin nasıl görüneceğini hiç hayal etmiş miydiniz?

Tesla’nın 600 binin üzerinde ön sipariş alan elektrikli pikap modeli Cybertruck’ın 2021 sonunda piyasaya sürülmesi bekleniyor. Kanadalı bir sanatçı, Tesla’nın etkileyici modelini karavan konsepti ile yeniden tasarladı.

<figure class="wp-block-image size-large">![](images/tesla-cybertruck-kamp-tasarimi.png)<figcaption>Joeguy07/Cybertruck Owners Club</figcaption></figure>**Cybertruck’ın** **karavan** konseptli tasarımı ilk olarak Robb Report’ta karşımıza çıkmıştı. Kanadalı tasarımcının Cybertruck tasarımları ise aracı bambaşka bir şekilde hayal etmenizi sağlayacak. Sanatçı, Cybertruck Owners Club web sitesinde yazdığı mesajda, pick-up modelinin kasasına eklenebilecek büyük yapıların, araca şaşırtıcı bir hava katabileceğini ifade etti. Tasarımcı, Tesla ve 3. parti şirketlerin böyle bir konsepte olanak tanımasını umduğunu belirtti.

<figure class="wp-block-image size-large">![](images/tesla-cybertruck-kamp-konsepti.png)<figcaption>Joeguy07/Cybertruck Owners Club’tan bir diğer tasarım.</figcaption></figure>Elektrikli otomobil üreticisi Tesla’nın Kasım ayında lansmanını yaptığı **Cybertruck** modeli, tasarımı ile gündeme oturmuştu. Özellikle kırılmaz cam testinde camı kırılan ve Musk’a zor anlar yaşatan araç, otomobil dünyasının en çok konuşulan konuları arasına girmişti.

<figure class="wp-block-image size-large">![](images/tesla-kamp-konseptli-cybertruck.png)<figcaption>Tesla, resmi olarak karavan konseptli bir tasarımı paylaşmıştı.</figcaption></figure>## İlk haftasında 200 bin ön sipariş almayı başardı

İlk hafta içinde 200 bin ön sipariş alan ve şu ana kadar 600 bin ön sipariş sayısına ulaşan aracın ABD için başlangıç fiyatının 39 bin 900 dolar olması bekleniyor. Ön sipariş için 100 dolarlık bir ödeme yapılması yeterli oluyor.

Baz modelinin sadece 6 buçuk saniye içinde saatte 100 kilometre hıza çıkması beklenen **Cybertruck**, 482 kilometre menzile sahip. Ön konsolunda 17 inç boyutunda bir ekran yer alacak Cybertruck, araç içinde 6 kişilik bir oturma kapasitesi ile satışa çıktı.